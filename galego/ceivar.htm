<html><head>
<meta http-equiv="Content-Type" content="text/html;charset=utf-8">
<meta name="DC.Language" content="gl">
<title>Partido Comunista de Espa&ntilde;a (reconstituido)</title>
<LINK REL=stylesheet HREF="../stilo-2.css" TYPE="text/css">
</head><BODY>

<H1>Militante comunista galego é detido e preso na Itália
a meio dum espectacular operativo</H1>

<H4>Mais informaçom: http://www.ceivar.org</H4>

<p>A coordenaçom e planificaçom da repressom a escala europeia é um facto relativamente novo a trazer em conta no desenvolvimento dos movimentos de emancipaçom nacional e social. A recente detençom na Itália e ingresso em prisom de António Lago Iglésias ‘Guille’ volve colocar no primeiro plano da actualidade esta realidade: o militante galego do organismo anti-repressivo ‘Socorro Rojo Internacional’ era detido por efectivos da Polícia italiana no 10 de Agosto e internado na prisom de máxima segurança de Novara, no norte do Estado italiano.</p>

<p>A detençom produziu-se, segundo SRI, trás umha espectacular operaçom policial em que Lago Iglésias aparece acusado como coordenador da organizaçom armada Grapo a nível europeu. Lembramos que, sob esta mesma acusaçom, o comunista galego cumprira condena de quase 3 anos de cárcere no Estado francês saindo em 2005. Actualmente, encontrava-se confinado em Paris sem poder abandonar a capital francesa devido à ordem internacional de procura e captura decretada polo Estado espanhol, que desrespeita o facto de António Lago nom ter ‘delitos’ pendentes no território estatal. Foi, segundo o SRI, no decurso dumha viagem a Roma do militante galego para visitar a sua companheira e filhos que se produzia a detençom.</p>

<p>Além da condena de quase três anos no Estado francês, António Lago Iglésias cumprira umha outra de 20 anos de prisom no Estado espanhol pola sua militáncia na organizaçom armada espanhola Grapo. A acusaçom que pesa actualmente sobre o mil