<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<LINK REL=stylesheet HREF="../stilo-2.css" TYPE="text/css">
</head><body>

<H1>Torturato ma con &lsquo;buone maniere&rsquo;!</H1>

<H4>David Garaboa Bonillo
<BR>Militante del Partito Comunista Spagnolo (ricostituito)
<BR>Iuglio 2005</H4>

Sono stato arrestato intorno alle 20.30 tra il confine di Port Bou (Girona) e la Francia. Mi fu chiesto di mostrare i documenti, diversi poliziotti mi portarono al commissariato della stazione dove, di fronte al mio rifiuto di identificarmi con il mio vero nome, ricevetti diversi pugni in faccia e calci nelle gambe e nelle costole. Quando cominciai a sanguinare abbondantemente dal naso e dalla bocca mi diedero della carta igenica per pulirmi e, siccome mi rifiutai di farlo, me la strofinarono violentemente sulla faccia. Pi&ugrave; tardi apparve un altro poliziotto in borghese, lo stesso che in seguito diresse gli interrogatori a Barcellona: per costringermi a dare le mie generalit&agrave; inizi&ograve; a colpirmi allo stomaco e in testa. In uno di questi colpi si ruppe l'orologio e ci&ograve; serv&igrave; da scusa per darmi altre botte.

<P>Dopo cambiarono il nastro adesivo che avevano usato per tenermi legate le mani dietro la schiena con un paio di manette che strinsero brutalmente. Mi buttarono a terra a faccia in su pestandomi il torace e l'addome, cosa questa che mi provoc&ograve; un gran dolore ai polsi. In seguito mi dissero che mi avrebbero portato al commissariato della <EM>Brigada Provincial de Informacion</EM> di Barcellona e che se avessi continuato a stare in silenzio si sarebbero fermati nei boschi della Girona e mi avrebbero sparato. In macchina continuarono ad aggredirmi e, quando raggiungemmo una zona poco illuminata di un'area di servizio dell'autostrada, mi fecero uscire dall'auto per <EM>farmi fare un giro nel bosco dove nessuno avrebbe potuto saper quello che sarebbe accaduto</EM>. Siccome stavo calmo tornarono a spingermi in macchina con violenza e mi avvertirono che, una volta raggiunta Barcellona, i loro superiori avrebbero chiesto <EM>soluzioni rapide</EM>. Arrivati a Barcellona mi misero in una cella e mi sfilarono davanti quelli che, pi&ugrave; tardi, avrebbero partecipato agli interrogatori. Tra di loro, naturalmente, il <EM>poliziotto buono</EM> si offr&igrave; di aiutarmi se avessi parlato. Tuttavia i primi tre giorni di isolamento furono caratterizzati dalla tortura fisica: mi colpirono e torsero il pene e i testicoli, mi tirarono i peli del pube e della barba con guanti in lattice e cosi via.

<P>Questa volta per&ograve;, a differenza che a Port Bou, furono molto accorti a non lasciare nessun segno su di me. Le minacce furono costanti e di tutti i tipi. Insistevano nel dire che alla fine avrei parlato e aggiunsero che: <EM>Se perch&eacute; tu parli abbiamo bisogno di usare il sacco, il cavalletto di tortura o gli elettrodi, lo faremo, e se dovremo appenderti per le palle al soffitto lo faremo lo stesso. Ti deve essere chiaro che non uscirai vivo da qui senza dirci quello che sai, abbiamo l'impunit&agrave;.