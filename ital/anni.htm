<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<h1>IL PCE(r) COMPLE 25 ANNI</h1>

<H4>da Resistencia n&ordm; 50, giugno 2000
<BR>traduzione a cura di un militante del PCE(r)</H4>

<P>Nello scorso mese di giugno il PCE(r) ha compiuto 25 anni. Un quarto di secolo &egrave; un periodo di tempo sufficiente per mettere alla prova la solidit&agrave; di qualsiasi organizzazione e a maggior ragione se si tratta di un'organizzazione rivoluzionaria come la nostra che  dal primo giorno della sua esistenza non ha mai smesso di lottare contro lo Stato capitalista. Se, poi, si tiene in conto la precedente tappa di quasi sette anni di lavoro dell'Organizzazione dei Marxisti-Leninisti di Spagna (OMLE) che, come noto, &egrave; stata il nucleo iniziale che ha portato a termine i compiti previ preparatori del Congresso, risulta che il nostro Partito ha superato abbondantemente la maggiore et&agrave;. Questo ci consente di parlare senza alcun complesso della <span>storia del PCE(r)</span>, una storia che &egrave; stata scritta, come tutte le autentiche storie, con il sangue e l'eroismo di numerosi militanti comunisti, uomini e donne, rappresentanti avanzati della classe operaia, appartenenti a tutte le nazionalit&agrave; presenti in Spagna.

<P>Alcuni di questi militanti della prima ora che avevano contribuito con il loro lavoro e la loro intelligenza a mettere nuovamente in piedi il Partito che era stato degenerato e distrutto dalle canaglie <EM>carrillistas</EM> (*), sono stati assassinati dai sicari del capitale; altri, una minoranza, hanno disertato, o hanno <EM>dato le dimissioni</EM>, impauriti dall'ampiezza dei compiti che avevamo di fronte. Quanto a noi, siamo andati avanti, superando difficolt&agrave;, strettamente uniti alle nuove <EM>leve</EM> di militanti che in diversi momenti si sono venuti ad integrare nelle nostre fila.

<P>Dal momento della sua nascita, mentre denunciava la Riforma del regime fascista che ha cercato di mascherarsi sotto una falsificazione del parlamentarismo, il PCE(r), contemporaneamente, si &egrave; sforzato di smascherare i rinnegati e non si pu&ograve; negare che, tanto su uno quanto sull'altro terreno, si &egrave; riusciti ad ottenere importanti vittorie. Il trionfo degli Aznar e degli altri fascisti di antica data, per il regime &egrave; stato un <EM>ritorno alle proprie origini</EM> che li ha condotti a cullarsi in una <EM>comoda</EM> crisi permanente, gi&agrave; cronica: questa &egrave; una chiara dimostrazione di ci&ograve; che affermiamo. Tuttavia, per noi ha un'importanza ancor maggiore il fatto che la politica collaborazionista adottata dai <EM>carrillistas</EM> (*) e dagli altri <EM>califas</EM> (**) -praticata addirittura prima che l'oligarchia finanziaria desse inizio alla riforma- sia risultata un fallimento totale. Tutto questo rende ancor pi&ugrave; evidente che il nostro Partito, il PCE(r), &egrave; la vera avanguardia della classe operaia del nostro paese. La confusione creata dai revisionisti  tra gli operai e il discredito cui hanno condotto gli ideali del socialismo e del comunismo con i loro tentennamenti e tradimenti, non potranno gettare ombra su questa grande vittoria che, con il tempo, si andr&agrave; rivelando e accreditando con tutte le sue conseguenze. Per il momento, &egrave; sufficiente mettere in evidenza questo fatto.

<P>Ci&ograve; nonostante, dobbiamo anche riconoscere che, nonostante tutti i nostri sforzi, e nonostante si sia generalmente adottata una linea politica giusta di Resistenza, tali risultati non sono ancora sufficienti per far inclinare la bilancia della correlazione di forze a favore della causa operaia e popolare. Questa &egrave; una situazione che colpisce in maggiore o minor misura l'insieme del movimento operaio e comunista internazionale e ha la sua origine nel tradimento del revisionismo moderno. Le particolari situazioni che si sono verificate nel nostro paese, sia nella tappa precedent