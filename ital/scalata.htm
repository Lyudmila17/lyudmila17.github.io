<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-2.css" type="text/css">
<style type="text/css"><!--body {background:black}--></style>
</head><body>

<H2>Una nuova scalata repressiva del governo Gonzales nel tentativo di arginare l'aggravarsi della crisi economica e politica del regime</H2>

<H4>Il Consiglio di Redazione di &lsquo;Area Critica&rsquo;
<BR>Da Resistencia n&ordm; 20, dicembre 1992</H4>

<P>La tortura in carcere di membri dei GRAPO, l'arresto del direttore di <EM>Area Critica</EM>, l'estendersi della repressione di massa.

<P>La direzione dell'<EM>antiterrorismo</EM> viene assunta dalla Guardia Civile.

<P>Nel tentativo di far pagare alla classe operaia ed alle masse popolari i costi della crescente crisi economica e politica che attanaglia l'oligarchia imperialista e lo Stato spagnolo, il Governo Gonzales sta puntando all'eliminazione del movimento di resistenza e della avanguardie rivoluzionarie attraverso una nuova scalata repressiva. Pubblichiamo l'editoriale della Rivista Resistencia N. 20, dicembre '92, nonch&eacute; la denuncia del Consiglio di Redazione di Area Critica in relazione all'arresto del suo direttore ed alla perquisizione della redazione, avvenuti il 3 novembre 1992. Pubblichiamo altres&igrave; stralci della lettera dal carcere di Victor Di&eacute;guez, direttore di Area Critica, scarcerato soltanto il 23 dicembre 1992.

<P>Un altro avvenimento che d&agrave; la misura della furia repressiva del Governo del PSOE e costituito dall'arresto di alcuni membri dei GRAPO che sono stati selvaggiamente torturati in carcere, i militanti Elvira Di&eacute;quez e Laureano Ortega.

<P>Come viene sottolineato nell'editoriale di Resistencia, sembra evidente che, di fronte all'aggravarsi della crisi ed alla risposta del movimento di resistenza della classe operaia e del proletariato, il Governo Gonzales punti ad un inasprimento della repressione ed un'ulteriore prova di ci&ograve; &egrave; costituita dalla decisione di passare la direzione dell'<EM>antiterrorismo</EM> alla Guardia Civile, cio&egrave; ad un corpo dell'Esercito.

<P>Riteniamo importante offrire ai nostri lettori questo sintetico quadro dell'attuale situazione dello scontro di classe in Spagna, anche per gli stretti legami che esso presenta rispetto alla situazione italiana, nel pi&ugrave; generale contesto di crisi economica e politica che investe attualmente tutti i paesi imperialisti dell'Europa Occidentale.

<H3>Nuova scalata repressiva</H3>

<P>Da quando la banda felipista &egrave; al governo, la repressione, che in una prima fase aveva un carattere selettivo, si &egrave; estesa alla maggioranza della popolazione, accompagnata dalle riconversioni selvagge ed altre misure dirette contro i lavoratori. Ma &egrave; ultimamente che la repressione si sta intensificando, di fronte alla resistenza generalizzata delle masse ed all'aggrava