<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Gruppi di Resistenza Antifascista Primo di Ottobre</title>
<link rel="stylesheet" href="../stilo-2.css" type="text/css">
<style type:"text/css"><!--body {background:black}--></style>
</head><body>

<H1>CI RIFIUTEREMO SEMPRE DI DEPORRE LE ARMI E<BR>DI ACCETTARE DI COLLOCARCI NELLA LEGALIT&Agrave; DEL SISTEMA</h1>

<h4>Intervista con la direzione dei GRAPO
<BR>tratto da <EM>Area Critica</EM>, n√∫m. 31, marzo-aprile 1989,
<BR>disponibile anche in francese in <EM>Correspondances R&eacute;volutionnaires</EM>, n&ordm; 5)</H4>

<DIV style="margin:65px;color:white">

<P><img src="../dibu/grupos-10.gif" width=340 height=128 hspace="15" align="right"></P>

Il Governo ed ETA militare stanno svolgendo una nuova tornata di conversazioni ad Algeri per stabilire le basi di un possibile negoziato che porrebbe fine all'attivit&agrave; armata di questa organizzazione. Da parte loro, i GRAPO sostengono che in questo momento non sussistono le condizioni necessarie per un vero negoziato e affermano che continueranno a praticare la lotta armata.

<P>In un'intervista concessa ad <EM>Area Critica</EM>, il Comando Centrale dei GRAPO rende noto che l'obiettivo dell'organizzazione in questo momento &egrave; soprattutto quello di rafforzarsi per poter dare impulso al processo rivoluzionario che il Movimento di Resistenza Popolare sta portando avanti.
</div>

<P style="color:maroon">Le ultime azioni dei GRAPO in Galizia, nelle Asturie e a Madrid hanno posto nuovamente in primo piano, come di attualit&agrave;, il problema dei GRAPO, che il Governo e il Ministero degli Interni avevano pi&ugrave; volte presentato come cosa gi&agrave; risolta. Ora si ammette persino la possibilit&agrave; di una sua nuova riorganizzazione, affermando che dietro a questa manovra vi &egrave; qualche oscuro personaggio che, dietro le quinte, sta muovendo tutte le fila. Che cosa c'&egrave; di vero in tutto ci&ograve;?

<P>Per chiunque abbia osservato quanto si sono mostrati nervosi gli imprenditori e il Governo dopo le nostre ultime azioni, risulta chiaro che non solo la riorganizzazione dei GRAPO &egrave; un fatto evidente, ma, per di pi&ugrave;, che il Ministero degli Interni e la polizia sono impotenti a frenare la nostra attivit&agrave; guerrigliera. Naturalmente essi presentano le cose in un altro modo. Parlano di possibilit&agrave; di riorganizzazione ogni volta che portiamo a termine un'azione. Un giorno siamo disarticolati e il giorno dopo ci stiamo riorganizzando. Come si spiega questo? La cosa &egrave; molto semplice. Il Governo cerca di sminuire il messaggio rivoluzionario della nostra lotta, dei nostri progressi sul piano organizzativo e militare.

<P style="color:maroon">Non negherete per&ograve; che la polizia ha ottenuto notevoli successi con l'arresto di numerosi militanti dei GRAPO.

<P>Certo. Ma questa non &egrave; altro che la conseguenza logica di una guerra prolungata, nel corso della quale alcuni combattenti cadono e altri prendono il loro posto. Possiamo dire che la nostra attivit&agrave; &egrave; continuata ininterrottamente da quando &egrave; stata creata l'organizzazione nel 1975. Il fatto &egrave; che non tutte le azioni che abbiamo compiuto in quest'ultima fase sono state rese note.

<P style="color:maroon">A quali azioni vi riferite? Proprio gli ultimi attentati dei GRAPO hanno invece avuto eco sui mezzi di comunicazione.

<P>Non ci riferiamo a queste ultime azioni, ma ad altre, anteriori, che rispondevano alla nostra necessit&agrave; di riorganizzazione, e alle quali i mezzi di comunicazione non hanno dato alcuna risonanza. Se recentemente sia alla radio che alla televisione si sono trasmessi programmi speciali sui GRAPO e le riviste ci hanno dedicato ampi reportages, non &egrave; stato per elogiarci. Al contrario hanno lanciato una campagna di disinformazione rabbiosa e pianificata allo scopo di confondere e disorientare l'opinione pubblica. Una volta di pi&ugrave; ci hanno presentato come fanatici che fanno dell'assassinio il loro unico obiettivo politico, elementi senza ideologia che compiono azioni disperate, come un gruppuscolo isolato che deve reclutare i suoi militanti tra la delinquenza comune, e con una lunga fila di analoghe definizioni. A nostro avviso questa &egrave; solo una cortina di fumo dietro la quale cercano di nascondere gli obiettivi politici delle nostre ultime azioni.

<H3>OBIETTIVI POLITICI</H3>

<P style="color:maroon">Potete spiegare quali sono questi obiettivi politici?

<P>Queste azioni vanno inquadrate nei nostri piani generali di riorganizzazione. In concreto, gli attentati contro gli imprenditori di La Coru&ntilde;a sono stati la risposta al rifiuto degli stessi di pagare l'imposta rivoluzionaria, e l'assalto alla Centrale di Spedizione del Documento Nazionale di Identit&agrave; a Madrid rispondeva alla necessit&agrave; di disporre di documenti in bianco. In questo senso, gli obiettivi dei GRAPO nella fase attuale sono quelli di dotarsi di una fonte di finanziamento sufficiente, cos&igrave; come di infrastruttura e armamento, che permettano loro in futuro di poter assolvere al compito loro assegnato nel processo rivoluzionario che il Movimento di Resistenza Popolare sta sviluppando.

<P style="color:maroon">Tornando all'inizio, da sempre esistono sospetti sull'attivit&agrave; dei GRAPO. Chi dirige questa organizzazione?

<P>A questa domanda &egrave; stato risposto ormai in mille occasioni. La nostra organizzazione &egrave; militare, ma questo non significa che abbiamo una concezione militarista. In questo senso, vediamo chiaramente la necessit&agrave; di una direzione politica. Per noi, la politica comanda il fucile. Siamo coscienti del fatto che, per sconfiggere lo Stato capitalista e creare una nuova societ&agrave;, insieme con l'organizzazione politica delle masse, &egrave; necessaria la presenza di un esercito popolare e di una direzione proletaria di tutto il processo rivoluzionario. Per questo, come parte del Movimento di Resistenza Popolare, accettiamo i consigli e i corretti orientamenti del partito rivoluzionario, del Partito Comunista di Spagna (ricostituito), PCE(r). Facciamo nostra la sua politica. Inoltre, una parte della nostra organizzazione &egrave; costituita da militanti del PCE(r), ed essi stanno lottando con noi come tutti gli altri. Come potremmo opporci alla direzione del Partito? Le cose starebbero diversamente se il PCE(r) rifiutasse la lotta armata o cercasse di utilizzarla per maneggi o baratti politici con i nemici del popolo. Per il resto, tutti i nostri piani sono elaborati dal Comando Centrale ed eseguiti dai militanti o dai commandos della nostra organizzazione.

<P style="color:maroon">Non pensate che con la democrazia l'attivit&agrave; armata dei GRAPO non ha alcuna giustificazione? Non &egrave; possibile risolvere i problemi della nostra societ&agrave; con mezzi pacifici?

<P>Finora questa presunta democrazia &egrave; stata solo uno strumento delle classi dominanti spagnole per reprimere il movimento operaio e popolare. I diversi governi della monarchia hanno avuto pi&ugrave; di un'occasione per dimostrare che c'era realmente la volont&agrave; di risolvere i problemi e avviare un sistema di autentiche libert&agrave;. Tuttavia, la prima misura del Governo dell'UCD [Unione del Centro Democratico, partito spagnolo di centro] &egrave; stata quella di tenere in carcere tutti coloro che pi&ugrave; si erano distinti nella lotta contro il regime di Franco. E del Governo di Felipe Gonz&aacute;lez perch&eacute; dovremmo parlare? Tutti sanno che ha esordito assassinando Juan Mart&iacute;n Luna, dirigente della nostra organizzazione, quando questi aveva ordinato una tregua unilaterale per facilitare ai socialisti la realizzazione delle loro promesse elettorali. Curiosamente, a quel tempo nessuno si &egrave; battuto il petto lamentandosi della violenza, invocando il desiderio di pace e tirando fuori tutte le elucubrazioni che si fanno ora quando noi facciamo qualche azione. Per noi la transizione democratica non &egrave; stata altro che una manovra per perpetuare il franchismo senza Franco, per intensificare lo sfruttamento e la repressione terroristica del regime che oggi si estende a tutto il paese.

<P style="color:maroon">Credete realmente di farla finita con questo sistema contando su delle azioni armate isolate, che sembrano piuttosto destinate a provocare la reazione o a facilitare l'inasprimento della repressione?

<P>Certamente con le nostre azioni, che non sono affatto isolate, non la faremo finita col capitalismo. Quello che vogliamo &egrave; indebolire il nemico e accumulare forze. Questo &egrave; ora l'obiettivo della nostra lotta. Ci&ograve; non significa che siamo responsabili di qualche escalation repressiva o cose simili. La repressione non dipende da noi, &egrave; inerente al carattere fascista del