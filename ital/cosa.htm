<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<h1>CHE COSA SONO I GRAPO?</H1>

<P>I GRAPO sono un'organizzazione armata il cui obiettivo &egrave; la distruzione dell'apparato burocratico-militare fascista del regime dei grandi monopoli in Spagna e l'instaurazione di una Repubblica Popolare nella quale saranno rappresentate tutte le classi e gli strati sociali che hanno lottato contro il fascismo. Di conseguenza l'Organizzazione non ha un'ideologia definita. Essa &egrave; composta di comunisti, anarchici, democratici, antifascisti.

<P>I GRAPO, in quanto organizzazione armata rivoluzionaria, sono una componente del Movimento di Resistenza in Spagna, a fianco dei movimenti di sciopero, delle manifestazioni e di tutte le forme di lotta (legali e illegali, pacifiche e violente) utilizzate dalle masse.

<H2>GIUSTIFICAZIONE DELLA LOTTA ARMATA</H2>

<P>La Spagna &egrave; uno stato fascista, repressivo e militarizzato, dove una minoranza (gli uomini dei grandi monopoli sostenuti dai militari) sfrutta e opprime la grande maggioranza del popolo. In Spagna non c'&egrave; libert&agrave;, non c'&egrave; libert&agrave; d'espressione. Quando si tenta di esprimersi, di lottare per vie legali e pacifiche, si &egrave; violentemente repressi, incarcerati, torturati e assassinati. I grandi capitalisti si mantengono al potere con la forza dei fucili, con la repressione. Per fronteggiarli, per lottare per una vera democrazia popolare, noi siamo costretti ad utilizzare tutti i mezzi, compresi i mezzi violenti.

<P>Bisogna combattere i grandi capitalisti con le stesse armi che essi usano contro il popolo. L'unico mezzo che lo stato fascista spagnolo lascia al popolo per conquistare i suoi diritti legittimi e la sua libert&agrave; &egrave; la lotta armata. Noi non amiamo la violenza ma di fronte alla violenza degli oppressori fascisti e terroristi, bisogna utilizzare la violenza degli oppressi, rivoluzionaria e liberatrice.

<P>E' in questo spirito che nel 1982, in occasione della salita al potere del PSOE, i GRAPO hanno deciso una tregua unilaterale. Si trattava di verificare fino a che punto sarebbe arrivata la buona volont&agrave; del governo e che ne sarebbe stato delle sue promesse: reale democratizzazione del paese, uscita dalla NATO, creazione di 800.000 nuovi posti di lavoro, ricerca di uno sbocco politico pacifico e negoziazione con le organizzazioni guerrigliere, ecc. La risposta del PSOE fu l'assassinio del dirigente dei GRAPO Juan Martin Luna, soltanto tre giorni dopo la formazione del nuovo governo. Da allora, la repressione e lo sfruttamento non hanno cessato di inasprirsi.

<P>Di fronte alla sconfitta dei vecchi metodi apertamente fascisti, l'oligarchia ha completamente rinnovato il suo sistema di dominio ed ha adattato le vecchie forme parlamentari alle nuove condizioni. Ma essa non lascia la minima possibilit&agrave; alle masse operaie e popolari di utilizzarle a proprio favore. In realt&agrave;, in Spagna, viviamo in uno stato d'emergenza permanente, del quale possiamo dare qualche esempio:

<P><img src="../dibu/redstar.gif" width=20 height=16 align="absmiddle">
la <EM>legge anti-terrorista</EM> (prima essa aveva un carattere transitorio ma, da quando il PSOE &egrave; al governo, non ha pi&ugrave; limiti di durata). Questa legge autorizza la carcerazione e le perquisizioni senza mandato giudiziario, legalizza la tortura (si rimane 10 giorni nelle mani dei torturatori senza l'assistenza dell'avvocato, ecc.). Con questa legge chiunque pu&ograve; essere arrestato. Bisogna sapere che ogni anno 6.000 persone vengono arrestate in virt&ugrave; di questa legge. Seimila persone la gran parte delle quali (i 2/3) viene poi rimessa in libert&agrave; per mancanza d'indizi dopo essere stata torturata. Un terzo soltanto di queste persone viene messo a disposizio