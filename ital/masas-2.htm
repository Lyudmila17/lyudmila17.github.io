<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<H1>Il maoismo &egrave; il marxismo-leninismo della nostra epoca?</H1>

<H4>da Antorcha n√∫m. 2, gennaio 1998</H4>


<P><EM>Il marxismo &egrave; una teoria per l'azione</EM>, una teoria per la pratica, per la trasformazione rivoluzionaria del mondo da parte della classe operaia. Questa caratteristica fondamentale del marxismo, il suo carattere di classe ed eminentemente pratico, fa che si conservi sempre vivo, che si sviluppi e si arricchisca sempre di pi&ugrave;. In questo sviluppo del marxismo si possono osservare varie tappe, dato che, come tutti gli sviluppi, anche quello del marxismo non &egrave; lineare, ma si realizza attraverso <span>salti</span>, in determinate epoche storiche nelle quali si presentano situazioni e problemi nuovi che, per essere risolti, devono essere analizzati e <span>sintetizzati</span> nella teoria. Il leninismo, per esempio, suppone uno sviluppo del marxismo che corrisponde al passaggio del capitalismo all'ultima fase del suo sviluppo, alla fase monopolista o imperialista, con cui contemporaneamente inizia l'epoca della rivoluzione proletaria. Ci&ograve; che da carattere di <EM>epoca</EM> o nuova tappa non &egrave; la <EM>fase</EM> in cui &egrave; entrato da tempo lo sviluppo capitalista, ma il fatto che durante essa ha inizio la rivoluzione, dato che questa fase non rappresenta alcun cambiamento essenziale nella natura del sistema capitalista. Per questo stesso motivo il leninismo non &egrave; una teoria o una dottrina speciale, diversa o separata dal marxismo bens&igrave;, come afferma giustamente Stalin, &egrave; il marxismo relativo alla nuova epoca, un marxismo per cos&igrave; dire pi&ugrave; attuale e pi&ugrave; sviluppato. Solo in questo senso si pu&ograve; parlare di leninismo come nuova tappa, in modo tale che nella sua interpretazione non si possa giungere a rompere la continuit&agrave; della dottrina, il legame interno che vincola il leninismo ad ogni teoria economica e alla dottrina di Marx ed Engels.

<P>Il leninismo poggia in modo fermo sulla dialettica e sulla concezione materialista della storia, sull'economia politica di Marx e sulla sua teoria della lotta di classe e la dittatura del proletariato. Lenin ha preso da Marx ed Engels anche le idee che gli hanno consentito di tracciare la strategia e la tattica per la rivoluzione proletaria. Lenin sviluppa e rende attuale il marxismo in tutti questi campi ma non crea, ripetiamo, alcun fondamento dottrinale nuovo, nulla che possa supporre una <EM>negazione</EM> o un <EM>superamento</EM> dei postulati del marxismo, attuato come conseguenza del suo stesso sviluppo. Qualcosa di simile pu&ograve; essere detto anche per i contributi teorici e pratici di Mao al patrimonio della teoria marxista-leninista, con la particolarit&agrave; che, in questo caso, <span>non esiste</span> alcun contributo che ci consenta di individuare una nuova tappa di sviluppo, diversa dalla tappa leninista. Il motivo di ci&ograve; sta nel fatto che non si &egrave; verificato alcun cambiamento di epoca, ovvero stiamo ancora vivendo (e non &egrave; possibile sapere per quanto tempo) nell'epoca dell'imperialismo e della rivoluzione proletaria, epoca per la quale Lenin aveva gi&agrave; elaborato i principi fondamentali della tattica e della strategia rivoluzionaria del proletariato.

<P>Nelle opere di Marx ed Engels, come del resto in quelle di Lenin e di Stalin, non &egrave; possibile incontrare nulla che somigli, neppure lontanamente, a questa divisione dello sviluppo del marxismo in tappe differenziate che fanno i <EM>maoisti</EM> e meno ancora si potr&agrave; trovare nei classici nessuna idea o proposta teorica che possa portare a ritenere un qualche sviluppo passato, presente o futuro della dottrina marxista, come un qualcosa che si dovrebbe mettere in evidenza, anteponendolo all'opera fondamentale di Marx ed Engels. Tuttavia... forse si tratta di un qualche contributo <EM>originale</EM> dell'ultima ora. Si pu&ograve; attribuire questo <EM>contributo</EM> a Mao stesso? Vediamo ci&ograve; che dice rispetto al problema che stiamo studiando: <EM>La teoria di Marx, Engels, Lenin e Stalin &egrave; una teoria applicabile universalmente. Non dobbiamo considerarla come un dogma, ma come una guida per l'azione. Non bisogna limitarsi a imparare i termini e le espressioni del marxismo-leninismo, bisogna invece studiarlo come scienza della rivoluzione. Non si tratta soltanto di capire le leggi generali che Marx, Engels, Lenin e Stalin hanno tratto dal loro ampio studio della vita reale e dell'esperienza rivoluzionaria, ma anche di studiare la posizione e il metodo da essi assunti nell'esaminare e risolvere i problemi</EM> (28).

<P>Ritenere il pensiero di Mao <EM>primario</EM> non solo ci pu&ograve; portare a fare tabula rasa di tutta l'eredit&agrave; storica del marxismo-leninismo, ma ci obbligherebbe a cercare di trasferire la teoria della rivoluzione cinese nel nostro paese, fissando quindi al tempo stesso come <span>essenzialmente <EM>primario</span></EM> il <EM>pensiero guida</EM> di questo trasferimento.

<P>Il precedente di una simile concezione lo possiamo trovare in Cina. &Egrave; noto che durante la Grande Rivoluzione Culturale Proletaria il culto di Mao, spontaneo 