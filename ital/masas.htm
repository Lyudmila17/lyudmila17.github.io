<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<H1>Linea di massa e teoria marxista della conoscenza</H1>

<H4>M.P.M. (Arenas), da Antorcha núm. 2, gennaio 1998</H4>

<P style="text-align:left">&mdash; <A HREF="#c1">L’integrazione del marxismo-leninismo nel movimento di massa</A>
<BR>&mdash; <A HREF="#c2">L’unit&agrave; tra la teoria e la pratica</A>
<BR>&mdash; <A HREF="#c3">Le diverse funzioni della conoscenza empirica e della conoscenza teorica</A>
<BR>&mdash; <A HREF="#c4">Il passaggio dalla conoscenza astratta alla conoscenza concreta</A>
<BR>&mdash; <A HREF="#c5">L'aspetto assoluto e l'aspetto relativo del criterio della pratica</A>
<BR>&mdash; <A HREF="masas-2.htm">Il maoismo &egrave; il marxismo-leninismo della nostra epoca?</a>

<P align="center"><img src="../dibu/sighor-4.gif" width=550 height=25></P>

<P>Nella sua nota opera intitolata <EM>Dal socialismo utopico al socialismo scientifico</EM>, Engels ha stabilito in modo chiaro ed esatto il principio che regola i rapporti tra il partito comunista e la classe operaia. <EM>Il socialismo scientifico </EM>–ha scritto Engels– <EM>espressione teorica del movimento proletario, &egrave; quello chiamato ad approfondire le condizioni storiche e, con ci&ograve;, la natura stessa di questo atto (la rivoluzione proletaria), infondendo alla classe chiamata a fare la rivoluzione, alla classe oppressa, la coscienza delle condizioni e della natura della sua stessa azione</EM> (1).

<P>Questo stesso concetto di principio &egrave; quello che esprime il <EM>Manifesto del Partito Comunista</EM>, quando afferma che i comunisti hanno <EM>il vantaggio di conoscere le condizioni, l’andamento e i risultati generali del movimento proletario</EM>.

<P>Sulla base della conoscenza del modo di produzione capitalista, delle sue contraddizioni fondamentali, del carattere sociale della produzione e dell’inevitabile risultato dello sviluppo della lotta di classe, Marx ed Engels hanno stabilito le condizioni necessarie del passaggio al socialismo e al comunismo, facendo allo stesso tempo notare la necessit&agrave; del Partito come strumento indispensabile della rivoluzione. Queste non erano idee o principi inventati o scoperti <EM>da questo o quel rinnovatore del mondo</EM>, bens&igrave; <EM>espressioni generali dei rapporti effettivi di una lotta di classe che gi&agrave; esiste, di un movimento storico che si svolge sotto i nostri occhi</EM> (2).

<P>&Egrave; noto che Lenin, appoggiandosi alle idee di Marx ed Engels, svilupp&ograve; il suo stesso pensiero politico nella lotta contro l’anarchismo e il revisionismo partendo, esattamente, da una critica radicale e senza concessioni dello spontaneismo, critica che continua a conservare per noi tutta la sua attualit&agrave;.

<P><EM>Gli operai non potevano ancora possedere una coscienza socialdemocratica. Essa poteva essere loro apportata soltanto dall’esterno. La storia di tutti i paesi attesta che la classe operaia con le sue sole forze &egrave; in grado di elaborare soltanto una coscienza tradunionista, in altre parole la convinzione della necessit&agrave; di unirsi in sindacati, di condurre la lotta contro i padroni, di reclamare dal governo questa o quella legge necessaria agli operai, ecc.</EM> (3).

<P>Lenin illustrava questo concetto con la seguente citazione di Kautsky:

<P><EM>Il socialismo, come dottrina, ha evidentemente le sue radici nei rapporti economici contemporanei, al pari della lotta di classe del proletariato; esso deriva, al pari di quest’ultima, dalla lotta contro la miseria e dall’impoverimento delle masse generato dal capitalismo; ma socialismo e lotta di classe nascono uno accanto all’altra e non uno dall’altra; essi sorgono da premesse diverse. La coscienza socialista contemporanea non pu&ograve; sorgere che sulla base di profonde cognizioni scientifiche. Infatti, la scienza economica contemporanea &egrave;, al pari della tecnica moderna, una condizione della produzione socialista, e il proletariato, per quanto lo desideri, non pu&ograve; creare n&eacute; l’una n&eacute; l’altra; sorgono entrambe dal processo sociale contemporaneo. Il detentore della scienza non &egrave; il proletariato, ma sono gli <span>intellettuali borghesi</span> </EM>(sottolineato da K.K) [...]<EM> La coscienza socialista &egrave; quindi un elemento importato nella lotta di classe del proletariato dall’esterno e non qualche cosa che ne sorge spontaneamente</EM> (4). Da qui che Lenin concluda affermando, in un’apparente contraddizione con ci&ograve; che appare esposto pi&ugrave; sopra, che <EM>Lo sviluppo <span>spontaneo</span> del movimento operaio fa s&igrave; che esso si subordini all’ideologia borghese </EM>[...]<EM> per cui il nostro compito, il compito della socialdemocrazia, consiste nel <span>combattere la spontaneit&agrave;</span></EM> (5).

<P>Il socialismo di Marx ed Engels, di Lenin, Stalin e Mao &egrave; la seria intenzione di appoggiare la pratica della lotta di classe, il movimento reale che passa <EM>davanti ai nostri occhi</EM>, nella conoscenza che gi&agrave; abbiamo di essa, di farla in modo cosciente, eliminando gli elementi <EM>utopici</EM>, opportunisti, <EM>spontaneisti</EM>, che spingono pi&ugrave; volte per condurla su strade sbagliate, gi&agrave; percorse o decisamente reazionarie.

<P>&Egrave; luogo comune affermare che sono gli uomini e le donne, e non gli dei, le personalit&agrave; o gli Stati coloro che fanno la storia. Tuttavia gli uomini non fanno la storia in una circostanza qualunque e, meno che mai, qualunque tipo di storia. Marx insisteva su quest'aspetto. Egli non parlava dell’uomo in astratto, ma metteva sempre l’accento sulle <span>classi</span>; si riferiva all’uomo storico, <EM>in carne ed ossa</EM>. Affermava che <EM>gli uomini fanno la loro stessa storia ma in determinate condizioni</EM>. Tra queste condizioni, gli spontaneisti sono soliti porre in primo piano quelle di tipo economico. Non capiscono che la lotta per il socialismo riveste un carattere speciale che la distingue essenzialmente dalle rivoluzioni precedenti e che comincia solo quando la classe operaia prende <span>coscienza</span> della sua necessit&agrave; e <span>si organizza</span> per condurla a termine. In questo processo il lavoro del partito risulta indispensabile, in quanto apportatore di detta coscienza.

<P>Quello che qui viene evidenziato &egrave; <span>questa coscienza</span> e non il partito in quanto organizzazione, perch&eacute; &egrave; vero che un tale partito pu&ograve; degenerare, separarsi dalle masse e abbandonare gli obiettivi o mete rivoluzionarie che all’inizio lo avevano ispirato (ben sappiamo quanto spesso questo &egrave; accaduto nella storia). Tuttavia, questi <EM>incidenti</EM> non devono condurci a rinunciare a questo strumento imprescindibile della rivoluzione. Comunque, ci&ograve; che si deve fare &egrave; cercare di evitare che perda il suo obiettivo e che la borghesia, ad un certo punto, possa farlo degenerare ed utilizzarlo contro il movimento operaio rivoluzionario. Questo &egrave; un problema la cui soluzione parzialmente dipende dall’applicazione da parte del Partito della <EM><span>linea di massa</span></EM>, ma soprattutto o essenzialmente da <span>una linea ideologica e politica giusta, </span>marxista-leninista. Questo &egrave; cos&igrave; perch&eacute;, al dirigerci alle masse, ci si porr&agrave; sempre il problema verso dove dirigerle, quali sono gli obiettivi immediati e quelli a pi&ugrave; lungo termine delle sue azioni, chi sono i suoi nemici e chi i suoi alleati, quali i metodi di lotta che devono essere usati, come organizzarsi, ecc. Ovvero, il partito non si dirige alle masse come un semplice alunno che deve imparare tutto da esse perch&eacute;, in generale, &egrave; pi&ugrave; ci&ograve; che deve insegnare che ci&ograve; che deve apprendere da esse. In caso contrario, dovremmo ammettere che la funzione del partito risulta non necessaria.

<P>Dall’inizio la creazione del partito come apportatore di coscienza e strumento del movimento rivoluzionario genera una contraddizione che si manifesta nei suoi rapporti con le masse e che si riflette in seno stesso del partito. I partiti comunisti hanno molto spesso cercato di risolvere queste contraddizioni stabilendo rapporti molto stretti con le masse e l’applicazione del principio del centralismo democratico nel suo funzionamento interno. Lenin insisteva in modo particolare sulla necessit&agrave; d'essere attenti alle necessit&agrave; immediate delle masse e di apprendere da esse come il <span>maestro</span> impara dall’<span>allievo</span>. Da parte sua, gi&agrave; Marx aveva avvertito che <EM>l’educatore ha bisogno di essere educato</EM>. Ovvero, il partito come distaccamento pi&ugrave; cosciente non solo deve educare le masse, ma anche imparare da esse. Le masse, senza il lavoro che il partito svolge tra esse, non sono in grado di educarsi n&eacute; di elevare la propria coscienza politica; il partito, a sua volta, se non impara dalle masse e tende a diventare una <EM>&eacute;lite</EM>, separata da esse, finisce per burocratizzarsi e, irrimediabilmente, degenera. Questo, tuttavia, non significa che i ruoli debbano essere cambiati, cosa del resto impossibile. Coloro che propugnano un <EM>movimento rivoluzionario di massa</EM> privo di una direzione e di chiari obiettivi politici di classe, ci&ograve; che in realt&agrave; nascondono altro non &egrave; se non la loro intenzione di <EM>guidare</EM> il movimento verso <span>nessun luogo</span> o, come spesso succede, verso obiettivi riformisti borghesi. Ci&ograve; per non dilungarci sull’impossibilit&agrave; che possa esistere in un qualche momento un movimento di massa autenticamente rivoluzionario, senza che questo faccia prima emergere dal suo seno il settore pi&ugrave; avanzato e disciplinato.

<H2><A NAME="c1"></a>L’integrazione del marxismo-leninismo nel movimento di massa</H2>

<P>Il problema succitato si riferisce fondamentalmente al rapporto del partito con le masse, cos&igrave; come al ruolo che queste, dirette dal partito, devono giocare tanto nell’elaborazione quanto nell’applicazione della linea politica; una questione che si riassume nel principio <EM>dalle masse alle masse</EM>, che alcuni maoisti hanno convertito quasi in un principio teorico della dottrina marxista-leninista. <EM>In tutto il lavoro pratico del nostro partito, una direzione giusta deve fondarsi sul seguente principio: ‘dalle masse alle masse’. Questo significa che bisogna raccogliere le idee delle masse (frammentarie, non sistematiche), sintetizzarle (attraverso lo studio trasformarle in idee generalizzate e sistematiche), quindi portarle di nuovo alle masse, diffondere e spiegare queste idee finch&eacute; le masse non le assimilano, vi aderiscono fermamente e le traducono in azione e verificare in tale azione la giustezza di queste idee. Poi sintetizzare ancora una volta le idee delle masse, e riportarle quindi alle masse perch&eacute; queste idee siano applicate con fermezza e sino in fondo. &Egrave; sempre cos&igrave;, ininterrottamente, come una spirale senza fine; le idee ogni volta saranno pi&ugrave; giuste, pi&ugrave; vitali e pi&ugrave; ricche. Questa &egrave; la teoria marxista della conoscenza</EM> (6).

<P>Si tratta, come vediamo, di un problema relativo alla <span>pratica</span> e con implicazioni teoriche assai evidenti, non lo neghiamo, in modo particolare quando un'organizzazione comunista si trova nella sua fase embrionale. &Egrave; in situazioni come questa quando frasi come: <EM>la pratica &egrave; cieca se non &egrave; guidata da una teoria rivoluzionaria</EM> e <EM>senza teoria rivoluzionaria d'avanguardia non pu&ograve; esserci movimento rivoluzionario d'avanguardia</EM>, acquisiscono tutto il loro significato. Queste frasi di Lenin e di Stalin e molte altre che potremmo trarre dai classici non lasciano ombra di dubbio sulla necessit&agrave; e l’importanza della teoria rivoluzionaria, <span>anteponendola</span> a qualsiasi tipo di movimento che manchi di un chiaro orientamento politico di classe. Da qui deriva uno dei pi&ugrave; importanti compiti che deve affrontare un’organizzazione comunista che abbia l’obiettivo di costruire (o ricostruire) il Partito. L’elaborazione della teoria della rivoluzione di ciascun paese (la sua strategia, il suo programma, la sua tattica) si evidenzia come un compito strettamente legato alla costruzione del Partito, dato che, in fin dei conti, sar&agrave; questa teoria quella che le consentir&agrave; di legarsi alle masse, lavorare attivamente tra queste e dirigerle durante la rivoluzione. Non stiamo suggerendo che questo sia un compito facile, n&eacute; che possa essere realizzato in qualche mese o in qualche anno. Vogliamo semplicemente indicare che solo ed unicamente su questa base (un’organizzazione che operi guidata da una teoria rivoluzionaria) si potr&agrave; sviluppare un movimento veramente di massa che sia rivoluzionario. Come indica Lenin, il lavoro teorico dei comunisti dovr&agrave; <EM>essere diretto a studiare concretamente tutte le forme dell’antagonismo economico </EM>[...]<EM>, a studiare il legame esistente fra di esse e il loro sviluppo coerente; dovr&agrave; svelare questo antagonismo ovunque sia mascherato dalla storia politica, dalle particolarit&agrave; degli ordinamenti giuridici, dai pregiudizi teorici radicati. Dovr&agrave; offrire un quadro completo della nostra realt&agrave;, come sistema determinato di rapporti di produzione, mostrare che sfruttamento ed espropriazione dei lavoratori sono conseguenza di questo sistema, mostrare la via d’uscita da questo regime che lo sviluppo economico indica</EM> (7).

<P>Un’altra questione d'enorme importanza consiste nel determinare il ruolo che in questo processo assume il lavoro pratico. Su questo particolare Lenin fa notare nello stesso testo che abbiamo appena citato quanto segue: <EM>Sottolineando cos&igrave; la necessit&agrave;, l’importanza e la vastit&agrave; dell’azione teorica dei socialdemocratici, non voglio affatto dire che questo lavoro debba avere la precedenza sul lavoro <span>pratico</span>. E ancora meno che quest’ultimo debba essere rimandato fino al compimento del primo. Solamente gli ammiratori del ‘metodo soggettivo in sociologia’ o i discepoli del socialismo utopistico potrebbero giungere a questa conclusione. Certo, se si pensa che il compito dei socialisti consista nel cercare ‘altre vie di sviluppo’ (all’infuori di quelle reali) per il paese, &egrave; naturale che il lavoro pratico sia possibile solo quando filosofi di genio avranno scoperto e indicato quelle ‘altre vie’ </EM>[...]<EM> La cosa &egrave; completamente diversa, quando si pensa che i socialisti devono essere i capi ideologici del proletariato nella sua lotta reale contro i suoi reali nemici, che si ergono sul <span>reale</span> cammino dell’attuale sviluppo sociale ed economico. In questo caso, il lavoro teorico e il lavoro pratico confluiscono in un unico lavoro che &egrave; stato giustamente caratterizzato da Liebknecht, veterano socialdemocratico tedesco, con queste parole: <span>Studieren, Propagandieren, Organisieren</span></EM> (8).

<P>Non c’&egrave; quindi alcun dubbio: &egrave; necessario rivolgersi alle masse, specialmente agli uomini e alle donne pi&ugrave; avanzati, per ottenere il loro appoggio, inculcare loro la coscienza politica delle loro lotte, collaborare alla loro organizzazione indipendente dalla borghesia e anche imparare da esse. Questo &egrave; quanto abbiamo fatto. Abbiamo seguito una <EM>linea di massa</EM> guidati dal marxismo-leninismo; una linea di massa adattata alle nostre condizioni, a quelle di un paese con una struttura economica e sociale capitaliste e in cui, inoltre, domina un regime di dittatura fascista del gran capitale. In tali condizioni non potevamo, all’inizio, far riferimento alla direttiva <EM>dalle masse alle masse</EM>, per il semplice motivo che, prima di poterci dirigere alle masse, avevamo bisogno di sapere <span>che fare</span> tra esse e questo &egrave; qualcosa che, come si pu&ograve; capire, le masse, intimorite in buona parte dal fascismo e influenzate e confuse dal revisionismo, non potevano indicarci. Cos&igrave; abbiamo dovuto essere noi, in base agli insegnamenti del marxismo-leninismo e dello studio della situazione concreta della Spagna, quelli che hanno dovuto deciderlo. Per questo avevamo anzitutto bisogno di <span>organizzarci</span>, riunire le nostre forze e metterci d’accordo per iniziare a lavorare sul serio. Questo processo non &egrave; stato realizzato senza superare numerose difficolt&agrave; e senza lotta all’interno della stessa organizzazione, cosa che ha consentito, contemporaneamente, di rafforzarci e che le idee si venissero facendo pi&ugrave; chiare.

<P>Bene, cos&igrave; come gi&agrave; abbiamo segnalato, questa nostra esperienza contraddice in modo palese il concetto spontaneista secondo il quale devono essere <EM>le masse</EM>, in ogni condizione o circostanza, ad indicare la condotta o la linea che l’organizzazione comunista deve adottare.

<P>A quanto pare, gli spontaneisti ancora non hanno capito che il marxismo non ha nulla a che vedere con questo concetto della <EM>linea di massa</EM> e che il compito principale che da sempre si sono posti i comunisti, da Marx a Mao, &egrave; esattamente consistito nel cercare di realizzare <span>la fusione</span> tra il movimento delle masse e la teoria marxista, anche se non nella forma in cui essi la descrivono. Ovvero, non si tratta di inculcare nelle masse teorie o conoscenze pi&ugrave; o meno generali o astratte mentre integriamo nella linea del partito le idee economiciste o riformiste delle masse, bens&igrave; si tratta di portare a capo tra esse un lavoro multiforme, autenticamente comunista, orientato fondamentalmente ad elevare la loro coscienza politica e la loro conoscenza di tutti i problemi e compiti relativi alla rivoluzione. Logicamente, per far ci&ograve;, il partito deve legarsi alle masse, preoccuparsi dei loro problemi e imparare da esse; deve trarre insegnamenti che derivano dalle loro lotte, ma non solo, n&eacute; principalmente, dalle loro esperienze di lotta economica, bens&igrave; dalle esperienze <span>pi&ugrave; avanzate </span>del movimento operaio rivoluzionario, elaborandole e ampliandole. Per tutto questo &egrave; necessaria una linea di massa, cosa che non deve essere confusa con la linea <EM>massista</EM> che preconizzano gli spontaneisti.

<P>Il partito deve imparare dalle masse. Ma la conoscenza che pu&ograve; trarre da esse &egrave; e sar&agrave; limitata. Bisogna ricordare che la situazione dei lavoratori nella societ&agrave; capitalista non consente loro di accedere alle nozioni necessarie per elaborare il programma, la strategia, la tattica, ecc. Le masse, al massimo, possono raggiungere una conoscenza parziale, superficiale, del mondo e della societ&agrave;. Per raggiungere una conoscenza concreta che consenta pianificare e tracciare linee rivoluzionarie di attuazione sono necessarie una pratica e una teoria rivoluzionarie, e questa teoria, nei suoi aspetti pi&ugrave; generali o di principio, &egrave; contenuta nel marxismo-leninismo e pu&ograve; essere portata al movimento di massa <span>dall’esterno</span>. &Egrave; da l&igrave;, dal marxismo-leninismo, da dove i comunisti <span>partiamo </span>per iniziare il lavoro tra le masse ed elaborare il programma, la strategia e la tattica della rivoluzione, cos&igrave; come <EM>la linea di massa</EM> che ci consentir&agrave; di portarle a buon fine. Questo &egrave; il problema della <span>integrazione</span> di quella teoria generale e di quei principi alle condizioni di ciascun paese, e questo pu&ograve; farlo solo il partito comunista, armato della teoria marxista-leninista. Sostenere un’altra posizione, non solo equivarrebbe a negare la necessit&agrave; del partito, ma anche la necessit&agrave; della stessa teoria rivoluzionaria e dei principi rivoluzionari. Questo, come &egrave; noto, &egrave; l’abbecedario del marxismo.

<P>Da dove provengono le idee giuste, rivoluzionarie? Noi sappiamo che non cadono dal cielo, n&eacute; sono innate nell’uomo. Provengono dal rapporto dell’uomo con la natura e dai rapporti che gli uomini stabiliscono tra loro; o, per dirla in altro modo, provengono dalla <span>pratica</span>, dai tre tipi fondamentali di pratica: la pratica produttiva, la pratica politica e la pratica scientifica. Noi ci soffermiamo in modo particolare sulla pratica politica; si potrebbe dire che &egrave; il nostro settore specifico di attuazione. La pratica politica che noi realizziamo &egrave; una pratica politica rivoluzionaria e da essa scaturiscono le nostre idee. Prendiamo inoltre idee dal movimento di massa rivoluzionario e le inseriamo nel nostro programma. Ma le masse mettono in atto anche un tipo di pratica politica che non sempre &egrave; rivoluzionaria. Accade assai spesso che le masse propendano verso una pratica politica riformista e persino reazionaria e questa pratica provoca nelle masse alcune idee riformiste o reazionarie. Queste idee possono essere una fonte di ispirazione o di conoscenza per un’organizzazione o un partito che abbia la pretesa di essere rivoluzionario? Qui non si tratta che le masse siano, in un determinato momento, reazionarie o rivoluzionarie. Questa &egrave; una messa a fuoco sbagliata della questione che spesso nasconde le reali difficolt&agrave; attraverso le quali passa il movimento, ovvero l’incapacit&agrave; dei rivoluzionari ad adattarsi a dette condizioni, trarre da esse insegnamenti e far avanzare, per poco che sia, l’organizzazione, senza fare concessioni di principio al nemico. Comunque, i comunisti non dobbiamo lasciarci trascinare dalla corrente generale e meno ancora correre dietro al <EM>movimento di massa</EM> ; al contrario, dobbiamo sforzarci di metterci a capo del movimento per indirizzarlo sulla via rivoluzionaria. Come &egrave; comprensibile, questo non pu&ograve; essere realizzato se ci lasciamo <EM>guidare</EM> dalle idee arretrate delle masse, se ci lasciamo <EM>ispirare</EM> da esse; diventa invece possibile solo quando stabiliamo con le masse un rapporto giusto, in base ai principi rivoluzionari marxisti-leninisti e alle idee avanzate che derivano dall’esperienza del movimento di massa.

<P>Questa &egrave; la linea di massa che noi difendiamo, una linea di massa applicata ad alcune condizioni diverse rispetto a quelle che c’erano in Cina nell’epoca in cui Mao Zedong ha formulato la linea di massa del PCC, quando, certamente, le masse di centinaia di milioni di contadini, operai e soldati erano da molto tempo inserite in un processo rivoluzionario le cui caratteristiche erano comprese male dai comunisti, cosa che spesso li portava a deformarle, guidando la rivoluzione in una strada sbagliata. Era quindi necessario, di conseguenza, analizzare le condizioni concrete della Cina e l’esperienza della lotta rivoluzionaria delle masse onde evitare gli errori del dogmatismo e dell’empirismo che sino a quel momento erano stati predominanti nel Partito. Per questo motivo Mao formula la linea di massa e spiega, in rapporto ad essa, la teoria marxista della conoscenza.

<P>Ci sembra assolutamente necessario fare questa distinzione, perch&eacute;, al contrario, saremmo costretti a dover ammettere qualsiasi <EM>linea di massa</EM> e qualunque <E