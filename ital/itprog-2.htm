<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<H2><A NAME="c4"></a>4. Programma</H2>

<P>Dallo sviluppo economico raggiunto, dalla struttura di classe e dalla natura politica del regime che impera in Spagna si deducono le principali caratteristiche e contraddizioni della nostra societ&agrave;. In relazione a ci&ograve; e come riassunto alla esposizione fatta, si pu&ograve; concludere che <span>la Spagna &egrave; un paese a capitalismo monopolistico di Stato, nel quale alle contraddizioni proprie di questo sistema si aggiungono quelle derivate dall'instaurazione e dal dominio di un regime di tipo fascista</span>.

<P>Il fascismo &egrave; stato il principale strumento del quale si &egrave; servita l'oligarchia latifondista e finanziaria per sottomettere le masse popolari e portare a capo lo sviluppo economico del paese attraverso il monopolio. Questo doppio carattere, monopolistico (imperialista) e allo stesso tempo fascista, &egrave; la principale caratteristica dello Stato spagnolo.

<P>Sviluppando la grande industria, l’agricoltura capitalista, il commercio su vasta scala, i trasporti, ecc. e portando a capo la fusione di tutti i settori economici con la Banca, e lo Stato posto al proprio servizio, l’oligarchia ha creato le condizioni materiali per la realizzazione del socialismo, ha fatto crescere il proletariato e lo educa alla scuola della guerra civile quasi permanente.

<P>D’accordo con le considerazioni generali appena segnalate, la rivoluzione pendente in Spagna potr&agrave; solo avere un <span>carattere socialista</span>. Non esiste nel nostro paese nessuna tappa rivoluzionaria intermedia, nessun <EM>anello della catena storica</EM> che possa precedere la rivoluzione socialista. Di conseguenza, <span>l’obiettivo strategico che persegue il Partito &egrave; la demolizione dello Stato fascista, l'espropriazione dell’oligarchia finanziaria latifondista e l’instaurazione della Repubblica Popolare</span>.

<P>Il proletariato &egrave; la classe pi&ugrave; sfruttata e oppressa, la meglio organizzata e la pi&ugrave; rivoluzionaria della popolazione e, perci&ograve; stesso oltre ad essere la classe chiamata <span>a dirigere</span> gli altri settori popolari, costituisce<span> la principale forza motrice</span> della rivoluzione. Insieme alla classe operaia, i piccoli contadini e altri molti lavoratori e semiproletari (piccoli trasportatori, impiegati, autonomi, ecc.), cos&igrave; come i popoli delle nazionalit&agrave; oppresse e gli intellettuali progressisti, possono prendere parte attiva nella lotta per l’abbattimento del capitalismo o assumere una posizione di neutralit&agrave;.

<P>Tra questi settori, i pi&ugrave; vicini al proletariato sono i semiproletari e i piccoli contadini pieni di debiti con le banche. Nella prospettiva dei loro interessi futuri, tutti questi settori sono oggettivamente interessati alla rivoluzione socialista, anche se oscillano continuamente tra le posizioni coerentemente democratiche e rivoluzionarie del proletariato e il riformismo borghese. <span>La tattica</span> del Partito cerca di attrarli dalla parte del proletariato, con <span>l’obiettivo di abbattere con la forza l’oligarchia finanziaria e latifondista e attrarre la piccola borghesia o cercare di neutralizzarla</span>.

<P>Il Partito non pu&ograve; proporsi di portare direttamente la classe operaia dalla situazione attuale alla presa del potere. Per fare ci&ograve; sono necessarie determinate condizioni interne ed esterne, una potente organizzazione e abbondanti esperienze politiche, tanto da parte delle masse quanto dello stesso Partito. Tutto questo dovr&agrave; essere costruito o si andr&agrave; creando nel corso della lotta rivoluzionaria e <span>nello stesso processo di abbattimento del regime capitalista</span>.

<P>Con l’instaurazione della Repubblica Popolare inizia il periodo che va dall’abbattimento dello Stato fascista e imperialista all’insediamento della <span>dittatura del proletariato</span>. Questo periodo coprir&agrave; una <span>breve tappa di transizione</span> che pu&ograve; essere considerata anche come<span> inizio della ristrutturazione socialista,</span> la quale dovr&agrave; essere presieduta da un <span>governo provvisorio</span> che agisca come organo delle ampie masse del popolo in armi. La principale missione di questo governo sar&agrave; di schiacciare l’opposizione violenta della grande borghesia e degli altri settori reazionari e garantire la realizzazione di elezioni veramente libere per la formazione di un’<span>Assemblea Costituente</span>. Questa Assemblea elaborer&agrave; la Costituzione e nominer&agrave; il nuovo governo democratico.

<P>Il Programma del Partito per questa tappa di transizione si riassume nei seguenti punti:

<BLOCKQUOTE>
<P>1) Formazione di un Governo Provvisorio Democratico Rivoluzionario.
<P>2) Creazione di Consigli operai e popolari come base del nuovo potere.
<P>3) Scioglimento di tutti i corpi repressivi della reazione e armamento generale del popolo.
<P>4) Liberazione dei prigionieri politici antifascisti e processo per tutti i torturatori e gli assassini controrivoluzionari. Ampio indulto per i detenuti per motivi sociali
<P>5) Esproprio, e passaggio nelle mani dello Stato, della Banca, delle grandi propriet&agrave; agropecuarie, dei monopoli industriali e commerciali e dei principali mezzi di comunicazione.
<P>6) Riconoscimento del diritto all’autodeterminazione dei popoli basco, catalano e galiziano. Indipendenza per la colonia africana delle Canarie. Restituzione di Ceuta e Melilla al Marocco.
<P>7) Soppressione di tutti i privilegi economici e politici della Chiesa; separazione radicale tra la Chiesa e l’insegnamento. Libert&agrave; di coscienza.
<P>8) Libert&agrave; di espressione, organizzazione e manifestazione per il popolo. Il diritto allo sciopero sar&agrave; una conquista irrinunciabile dei lavoratori.
<P>9) Inserimento della donna, in assoluta uguaglianza con l’uomo, nella vita economica, politica e sociale.
<P>10) Riconoscimento di tutti i diritti lavorativi, politici, sociali, ecc. degli operai immigrati. Sradicamento di tutte le forme di oppressione e discriminazione razziale, sessuale e culturale.
<P>11) Riduzione della giornata lavorativa. Lavoro per tutti. Miglioramento delle condizioni di vita e di lavoro.
<P>12) Alloggi dignitosi ed economici; sicurezza sociale, sanit&agrave; e insegnamento a carico dello Stato.
<P>13) Diritto per la giovent&ugrave; a ricevere una formazione integrale e gratuita, un lavoro sano e ben retribuito, a disporre di spazi e altri mezzi per il libero sviluppo delle proprie attivit&agrave;.
<P>14) Uscita immediata dalla NATO e dall’UE, cos&igrave; come dalle altre organizzazioni create per l’aggressione e il saccheggio imperialista.
<P>15) Smantellamento delle basi militari straniere sul nostro territorio e reintegrazione di Gibilterra.
<P>16) Applicazione dei principi di coesistenza pacifica nei rapporti con tutti i paesi. Appoggio alla lotta di liberazione dei popoli oppressi.
</BLOCKQUOTE>

<P><img src="../dibu/redstar.gif" width=20 height=16 align="absmiddle">
Solo un governo rivoluzionario formato dai rappresentanti delle organizzazioni popolari, che agisca come organo dell’insurrezione popolare vittoriosa, posseder&agrave; la forza e l’autorit&agrave; necessarie per organizzare le elezioni di un’assemblea di rappresentanti del popolo. Con il nuovo governo si porter&agrave; a termine la distruzione totale della vecchia macchina statale della borghesia, si abbatteranno dalle fondamenta i pilastri sopra i quali si reggono il dominio e i privilegi del capitale (questa &egrave; la prima condizione di ogni rivoluzione veramente democratica e popolare) e verranno immediatamente avviate le trasformazioni economiche e sociali necessarie, facilitando cos&igrave; lo stabilirsi del potere popolare e, all’interno di esso, l’egemonia politica del proletariato.

<P><img src="../dibu/redstar.gif" width=20 height=16 align="absmiddle">
Qualsiasi potere che voglia definirsi popolare deve essere basato sul popolo armato e sulle organizzazioni politiche autenticamente democratiche. Organizzando il proprio esercito e la milizia, e basandosi sugli organi politici di potere, sar&agrave; il modo in cui le masse rivoluzionarie potranno difendere le loro conquiste ed esercitare il controllo sul proprio Governo.

<P><img src="../dibu/redstar.gif" width=20 height=16 align="absmiddle">
Le masse popolari devono essere in grado di eleggere liberamente e, se necessario, di revocare i propri rappresentanti. In ciascuna fabbrica, in ciascuna impresa agricola, in ogni unit&agrave; militare, centro di insegnamento, in ogni villaggio, citt&agrave;, distretto, ecc., verranno eletti Consigli. Questi saranno gli organismi decisionali ed esecutivi del nuovo potere, con poteri e autonomia proprie per organizzare e dirigere ogni tipo di attivit&agrave; sociale: dal lavoro all’attivit&agrave; sportiva, dalla polizia sino all’amministrazione giudiziaria.

<P><img src="../dibu/redstar.gif" width=20 height=16 align="absmiddle">
Tutti i prigionieri comunisti, indipendentisti, anarchici, antimilitaristi, antimperialisti e antifascisti verranno immediatamente liberati. Questa &egrave; oggi una sentita aspirazione che non verr&agrave; disattesa. Tuttavia, con i torturatori e con i criminali controrivoluzionari bisogner&agrave; fare giustizia. Quanti si siano distinti nella repressione verranno detenuti e castigati in maniera esemplare, cosa che avverr&agrave; tramite i Tribunali Popolari. Questo non sar&agrave; fatto per vendetta, ma per necessit&agrave; politica, dato che i reazionari, anche dopo la rivoluzione, continueranno a tentare di recuperare il potere e i privilegi perduti, e quindi la rivoluzione dovr&agrave; difendersi da loro, reprimendoli e dissuadendoli.

<P><img src="../dibu/redstar.gif" width=20 height=16 align="absmiddle">
La rivoluzione porter&agrave; a termine la nazionalizzazione dei mezzi fondamentali di produzione; non si tratta, tuttavia, di espropriare i risparmi n&eacute; la piccola propriet&agrave; legittimamente acquisiti con il lavoro e lo sforzo personale e familiare, come pu&ograve; essere la terra dei piccoli contadini, n&eacute; tutti quei beni o oggetti di uso personale e domestico (come la casa, l’automobile, ecc.). Il nuovo potere metter&agrave; a disposizione delle famiglie e delle persone senza casa gli alloggi non occupati. Per il resto, il capitale e le grandi imprese nazionalizzate passeranno a dipendere dallo Stato e verranno controllate dai Comitati o Consigli Operai e Popolari. In questo modo, i lavoratori diventeranno i padroni effettivi dell’economia nazionalizzata e la metteranno al loro servizio.

<P><img src="../dibu/redstar.gif" width=20 height=16 align="absmiddle">
Il principio all’autodeterminazione &egrave; un diritto universalmente riconosciuto della democrazia politica che il nuovo Stato nato dalla rivoluzione in Spagna dovr&agrave; rendere effettivo. Nel lasso di tempo pi&ugrave; breve possibile, verr&agrave; convocata un referendum affinch&eacute; i popoli delle nazionalit&agrave; decidano per conto proprio se desiderano separarsi per fondare uno Stato a parte, o restare uniti in un piano di assoluta eguaglianza economica, politica e culturale. In qualunque caso, il nuovo governo, i partiti politici e le organizzazioni popolari dovranno rispettare la decisione liberamente espressa dai popoli delle nazionalit&agrave; e facilitare l’esercizio di tutti i loro diritti.

<P><img src="../dibu/redstar.gif" width=20 height=16 align="absmiddle">
Il Nuovo Potere Popolare realizzer&agrave; l’espropriazione dei controrivoluzionari, di tutti quelli che abbiano collaborato attivamente con la controrivoluzione, anche quando si tratti di piccoli proprietari. Gli altri, coloro che saranno dalla parte del popolo, verranno aiutati dallo Stato in modo effettivo, mediante crediti a interesse basso o nullo; pagando loro giusti prezzi per i loro prodotti, fornendo loro aiuti tecnici ecc. Queste misure dovranno coincidere con gli interessi politici ed economici della rivoluzione.

<P><img src="../dibu/redstar.gif" width=20 height=16 align="absmiddle">
Dopo l’abbattimento dell'oligarchia, i principali mezzi di comunicazione, di stampa , di distribuzione, ecc., passeranno ad essere controllati e diretti dal popolo mediante le sue organizzazioni rappresentative. Solo in questo modo potranno essere garantiti l’esercizio dei diritti di espressione e quello ad un’informazione verace e obiettiva, cos&igrave; come ad una cultura veramente democratica.

<P><img src="../dibu/redstar.gif" width=20 height=16 align="absmiddle">
Rispetto al diritto di sciopero, bisogna tenere presente che ci troveremo in una tappa di transizione nella quale continuer&agrave; ad esistere un certo tipo di propriet&agrave; privata su piccola e media scala. In queste condizioni, sia per prevenire misure ingiuste del governo, sia, soprattutto, per lottare contro le arbitrariet&agrave; che sorgeranno inevitabilmente da parte dei piccoli e medi industriali, il Nuovo Potere Popolare dovr&agrave; garantire il diritto di sciopero e di manifestazione.

<P><img src="../dibu/redstar.gif" width=20 height=16 align="absmiddle">
Insieme all’applicazione dei principi di coesistenza pacifica, il nuovo Stato offrir&agrave; tutto il suo appoggio alla lotta delle nazioni e dei popoli oppressi e dar&agrave; preferenza, nei suoi rapporti, ai paesi liberati dal giogo imperialista, stringendo rapporti di amicizia e cooperazione. In questo modo, si contribuir&agrave; alla causa della rivoluzione mondiale, isolando e indebolendo l’imperialismo.

<H2><A NAME="c5"></a>5. Linea politica</H2>

<H3><A NAME="c51">5.1 Il principale obiettivo dell’azione politica del Partito</H3>

<P>L’azione del Partito e la sua linea politica dovranno rispondere sempre agli interessi immediati e futuri delle masse e tenere ben presenti le loro aspirazioni, il loro stato d’animo e la loro predisposizione alla lotta.

<P>Nello svolgere il nostro lavoro generale, dobbiamo tenere conto che le masse non costituiscono un tutto omogeneo e che in esse sono presenti diversi gradi di coscienza politica e di organizzazione. Si potrebbe dire che il movimento di masse &egrave; costituito da tre settori principali. In primo luogo, la lotta sindacale degli operai, la protesta e le rivendicazioni cittadine e altri tipi di lotte settoriali. In un gradino un po’ pi&ugrave; elevato si trovano i collettivi e le organizzazioni che svolgono azione di denuncia del terrorismo di Stato, si occupano di solidariet&agrave; con i prigionieri politici, lottano contro l’imperialismo e il militarismo, ecc., e che avanzano varie rivendicazioni politiche al Governo. Questo pu&ograve; essere definito come il <EM>livello intermedio</EM>, perch&eacute; possiede un maggior grado di coscienza politica. Sopra questo livello si trova il movimento politico di resistenza organizzato, il quale <span>non si limita alla lotta economica e sociale, n&eacute; si ferma alla denuncia degli abusi e dei soprusi del potere</span> ma, inoltre <span>si propone di abbatterlo</span> e di conseguenza fa continui preparativi a tutti i livelli per riuscirvi. Questo &egrave; il settore pi&ugrave; cosciente e meglio organizzato, costituisce l’avanguardia ed &egrave; costituito, principalmente, dal Partito e dalla guerriglia.

<P>La maggior parte del movimento operaio e popolare <span>non &egrave; cosciente della necessit&agrave; dell’abbattimento dello Stato capitalista</span>, anche se &egrave; apertamente in scontro e in lotta contro esso. Questa situazione impone al Partito il compito di elevare il livello di coscienza politica delle masse affinch&eacute; facciano proprio il suo Programma e si organizzino per tradurlo in pratica. Con questo scopo dobbiamo <span>unire, prima di tutto, il settore pi&ugrave; avanzato attorno alla direzione del Partito, di modo che, appoggiandoci a esso, possiamo attrarre il settore intermedio, elevare il livello dei pi&ugrave; arretrati e guadagnare entrambi alla causa</span>.

<P>Questo importante compito &egrave; inseparabile dalla lotta generale contro il sistema capitalista e, in particolare, dalla lotta politica. In questo terreno il Partito persegue attualmente, come principale obiettivo,<span> l’isolamento politico e sociale del regime</span>, allo scopo di poter concentrare contro di esso tutte le forze rivoluzionarie per distruggerlo. Con questo fine, sostiene e organizza <span>il boicottaggio allo Stato</span>, alle sue istituzioni e leggi, alle sue mascherate elettorali, cos&igrave; come ai partiti e sindacati che lo appoggiano. In questo senso, va precisato che la nostra tattica di boicottaggio risponde alla <span>natura del regime</span> politico spagnolo. &Egrave; una tattica <span>generale,</span> ma il Partito non fa del boicottaggio una questione di principio, e non si pu&ograve; escludere che in alcune <span>circostanze politiche</span> concrete, particolari, sostenga la partecipazione, se con ci&ograve; si contribuisce a isolare il fascismo e, in definitiva, a elevare la coscienza rivoluzionaria delle masse e organizzarle per la lotta per la conquista del potere.

<P>Il Partito non riconosce n&eacute; si sottomette alla Costituzione che legittima il regime monarchico-fascista imposto da Franco e dall’Esercito e che consacra il sistema di sfruttamento capitalista e l’oppressione nazionale. <span>Il Partito chiama </span>le masse<span> a opporsi a questo regime </span>nella maniera pi&ugrave; risoluta,<span> a organizzarsi </span>indipendentemente da esso,<span> a estendere la protesta, la disobbedienza civile </span>e a<span> impiegare tutte le forme di resistenza</span>. Nello stesso tempo in cui organizza e sprona questo movimento, il Partito deve spiegare a tutti i lavoratori l’importanza della<span> lotta per i diritti e le libert&agrave; democratiche</span> e, in particolare, <span>la lotta contro il terrorismo di Stato</span>, contro le leggi e i tribunali speciali di repressione e contro l’applicazione sistematica della tortura ai detenuti e ai prigionieri politici.

<P><A NAME="c52"></a><H3>5.2 Rafforzare l’organizzazione indipendente della classe operaia</H3>

<P>La classe operaia &egrave; pi&ugrave; interessata che qualsiasi altro settore della popolazione a portare la lotta contro lo Stato capitalista alle sue estreme conseguenze e, di fatto, da molti anni &egrave; alla testa del movimento popolare come sua autentica avanguardia. Per&ograve;, affinch&eacute; il proletariato continui a svolgere questo ruolo e possa condurre la lotta sino alla fine deve <span>agire unito, come forza politica indipendente e basarsi sulle proprie forze.

</span><P>In particolare, &egrave; nelle grandi fabbriche, che concentrano i nuclei pi&ugrave; numerosi, pi&ugrave; combattivi e meglio organizzati del proletariato , dove il Partito deve concentrare i suoi sforzi, promuovendo, l&agrave; dove &egrave; presente, le forme di organizzazione e i metodi di lotta pi&ugrave; avanzati, gi&agrave; sperimentati o creati dallo stesso movimento di massa.

<P>&Egrave; necessario sviluppare il movimento sindacale indipendente della classe operaia, articolandolo <span>in base alle assemblee e alle commissioni di delegati</span>, elette nelle stesse con procedure democratiche, per agire uniti contro la politica economica e sociale del Governo (contro le riconversioni, il taglio della previdenza sociale, ecc.) e contro i ritmi di lavoro estenuanti, le norme vessatorie e gli altri abusi dei padroni.

<P>Le lotte economiche o per i miglioramenti immediati dei lavoratori sono una delle forme pi&ugrave; importanti che riveste la lotta di classe nella societ&agrave; borghese. Il Partito ha la missione di organizzare, mettersi alla testa e dirigere queste lotte, perch&eacute;, oltre a contrastare il progressivo impoverimento delle masse, contribuiscono ad elevarne il livello di coscienza e organizzarle per mettere fine allo sfruttamento capitalista. Per questo il Partito sprona e aiuta gli operai a creare qualsiasi tipo di organizzazione (per la lotta sindacale, culturale, di autodifesa, ecc.).

<P>Nella misura in cui nelle grandi imprese e fabbriche si sviluppa l’automazione, diminuisce il numero di operai specializzati e aumenta il numero di tecnici e di quadri. Questa tendenza alla crescente separazione tra lavoro semplice e il lavoro complesso e alla continua gerarchizzazione salariale, si oppone alle aspirazioni egualitarie che sono sempre esistite all’interno della classe operaia. In generale, questo settore di quadri e tecnici, in momenti favorevoli, si comporta come una casta estranea alla classe operaia e si identifica con il regime della borghesia. Tuttavia quando giunge la crisi prende coscienza della propria condizione di salariati e tende a scontrarsi con i padroni e con il suo Stato. Il Partito deve, prima di tutto, <span>attenersi alle rivendicazioni e alle esigenze degli operai pi&ugrave; sfruttati</span>, che <span>sono l’immensa maggioranza</span>, sviluppando tra essi l’organizzazione e la lotta unitaria, cosa che costringer&agrave; a quest’altro settore a schierarsi e prendere posizione.

<H3><a name="c53"></a>5.3 Organizzare il movimento di resistenza popolare</H3>

<P>In ogni paese, nella lotta contro la borghesia, la classe operaia pu&ograve; contare solo sull'aiuto e l'appoggio autenticamente incondizionato che le viene prestato dal proletariato rivoluzionario internazionale.

<P>Partendo da questo principio <span>il PCE(r) preconizza l’unit&agrave; di tutte le forze e settori popolari che si oppongono al fascismo, al monopolio e all’imperialismo</span>, mentre lavora attivamente per sviluppare diversi tipi di collaborazione con detti settori. Su questo terreno, l’esperienza ha dimostrato gi&agrave; molte volte che l’unit&agrave; non si raggiunge stipulando <EM>patti</EM> o <EM>alleanze</EM> intorno a un tavolo e, meno ancora, facendo concessioni ideologiche e politiche. L’unit&agrave; necessaria delle forze popolari &egrave; possibile raggiungerla solo <span>tramite la lotta</span>. In primo luogo, sviluppando la lotta indipendente contro l’oligarchia e il suo Stato, ma anche, e allo stesso tempo, denunciando i tentennamenti e le incoerenze della piccola borghesia democratica e di altre forze progressiste intermedie.

<P>L’ostilit&agrave; che a volte incontriamo in questi settori non ci pu&ograve; scoraggiare nei nostri propositi. Dobbiamo essere capaci di unirci, persi