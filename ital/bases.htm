<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<h1>ACCORDI SULLE BASI: MAGGIORE DIPENDENZA DAGLI YANKEES</h1>

<h4>da Resistencia n&ordm; 8, maggio 1988</h4>

<P>E' notevole il totale silenzio in cui si sono svolti i negoziati intorno agli accordi sulle basi yankees; sono filtrate soltanto talune dichiarazioni vuote e con lo scopo di intossicare l'opinione pubblica. Ci&ograve; &egrave; comprensibile se si tiene conto che partiti e gruppi parlamentari si sono impegnati a mantenere un silenzio che si &egrave; esteso a tutti i mezzi d'informazione che, come fedeli servitori del regime, non hanno neppure aperto bocca.

<P>Durante tutto questo tempo si &egrave; cercato di farci credere che si stava negoziando la riduzione della presenza militare yankee in Spagna, coerentemente con le promesse fatte durante il referendum. Con la loro demagogia ripugnante, gli uomini di Felipe Gonz&aacute;lez sono arrivati a dire in questi ultimi mesi che avrebbero denunciato i trattati bilaterali se non si fosse giunti ad un accordo prima del 14 novembre (data in cui scadevano gli accordi anteriori). Cosa che, si suppone, avrebbe portato allo <EM>smantellamento progressivo</EM> delle basi se nel corso del nuovo anno non si fosse raggiunto un accordo definitivo. Ma, come viene ora confermato, tutto ci&ograve; non era altro che una manovra finalizzata all'impatto psicologico sulle masse per sviare l'attenzione da quello che realmente si andava preparando nei negoziati, cio&egrave; la riduzione insignificante della presenza militare yankee in Spagna in cambio della permanenza di tutte le basi americane e l'integrazione del nostro paese nella struttura militare della NATO.

<P>Questo carattere antipopolare degli obiettivi perseguiti obbliga il governo del PSOE e i suoi complici a mantenere un segreto assoluto sul contenuto dei negoziati e sui loro risultati. D'altro lato, &egrave; ormai chiaro che l'ostacolo principale che ha determinato la lunga durata degli stessi negoziati non sono le posizioni egemoniche degli Stati Uniti, accettate di buon grado dal governo spagnolo, ma l'odio e il rifiuto popolare contro le basi e la NATO; un rifiuto tanto solido e forte che gli stessi negoziatori yankee hanno dovuto riconoscerlo.

<P>Cos&igrave; dunque, se qualcuno si era fatto delle illusioni su un possibile smantellamento o riduzione delle basi come risultato di questi negoziati, ora pu&ograve; abbandonarle. Come lo stesso Felipe Gonz&aacute;lez ha detto lo scorso settembre in Germania Federale, «si tratta di rafforzare i legami con gli Stati Uniti e non di indebolirli». A questo scopo si sono prese una serie di misure che vanno dal potenziamento e ammodernamento delle attuali basi ed installazioni militari nordamericane fino alla partecipazione dell'esercito spagnolo ai loro piani aggressivi, passando attraverso un nuovo spiegamento degli effettivi e del materiale bellico degli USA e la concessione di nuove agevolazioni nell'utilizzazione delle basi.

<P>Per potenziare le basi con l'obiettivo della loro maggiore operativit&agrave; ed efficacia, si stanno ampliando e modernizzando la base di Rota (Cadice), considerata la pi&ugrave; importante dal punto di vista strategico dato che da essa si controllano il Sud Europa e il Nord africa; la base di Sanjurjo-Valenzuela (Saragozza); la base di Mor&oacute;n; ecc. e molte altre considerate <EM>ausiliari</EM> distribuite su tutto il territorio della Spagna. Contemporaneamente, si sta modernizzando ed ampliando la estesa rete di telecomunicazioni, la cui importanza, nonostante quasi nemmeno se ne parli, &egrave; paragonabile a quella delle basi. Una prova di ci&ograve; l'abbiamo nel fatto che gli aerei yankee che hanno bombardato la Libia sono stati teleguidati dalla Spagna. Queste potenti installazioni, ramificate su tutto il territorio spagnolo, controllano l'intera Europa e l'Atlantico, collegando i paesi europei della NATO con gli USA.

<P>D'altro lato, il possibile trasferimento di truppe ed aerei da Torrej&oacute;n ad altre basi (che viene presentato demagogicamente 