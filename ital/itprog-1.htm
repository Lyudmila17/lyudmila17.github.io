<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<H1>MANIFESTO &mdash; PROGRAMMA</H1>

<P class="nota">Sommario:

<P><img src="../dibu/sig-roj-2.gif" width=150 height=50 align="right">

<A HREF="#c0">Introduzione</A>
<P><A HREF="#c1">1. Le leggi e le forze motrici dello sviluppo sociale</a>

<BR><A HREF="#c11">1.1 La contraddizione tra le forze produttive e i rapporti di produzione</a>
<BR><A HREF="#c12">1.2 Il processo di produzione capitalista</a>
<BR><A HREF="#c13">1.3. Le classi e la lotta di classe</a>
<BR><A HREF="#c14">1.4. L’imperialismo, ultima tappa dello sviluppo del capitalismo</a>

<P><A HREF="#c2">2. Peculiarit&agrave; del capitalismo e della lotta di classe in Spagna</a>

<BR><A HREF="#c21">2.1 L’instaurazione dei rapporti capitalisti di produzione</a>
<BR><A HREF="#c22">2.2 Il sollevamento fascista e la rivoluzione popolare</a>
<BR><A HREF="#c23">2.3 Uno sviluppo monopolista legato al terrorismo di Stato</a>
<BR><A HREF="#c24">2.4 Il tradimento carrillista</a>

<P><A HREF="#c3">3. Il nuovo contesto generale della lotta di classe</a>

<BR><A HREF="#c31">3.1. La ricostruzione del Partito</a>
<BR><A HREF="#c32">3.2. La riforma politica del regime</a>
<BR><A HREF="#c33">3.3. Conseguenze economiche e sociali della crisi</a>
<BR><A HREF="#c34">3.4. La nuova rotta dell’imperialismo spagnolo</a>

<P><A HREF="itprog-2.htm#c4">4. Programma</a>
<P><A HREF="itprog-2.htm#c5">5. Linea politica</a>

<BR><A HREF="itprog-2.htm#c51">5.1. Il principale obiettivo dell’azione politica del Partito</a>
<BR><A HREF="itprog-2.htm#c52">5.2. Rafforzare l’organizzazione indipendente della classe operaia</a>
<BR><A HREF="itprog-2.htm#c53">5.3. Organizzare il movimento di resistenza popolare</a>
<BR><A HREF="itprog-2.htm#c54">5.4. La lotta di resistenza</a>
<BR><A HREF="itprog-2.htm#c55">5.5. Garantire la direzione politica del movimento guerrigliero</a>
<BR><A HREF="itprog-2.htm#c56">5.6. La lotta contro l'oppressione nazionale</a>
<BR><A HREF="itprog-2.htm#c57">5.7. La lotta contro l’imperialismo e il pericolo di guerra</a>
<BR><A HREF="itprog-2.htm#c58">5.8. Fare la rivoluzione nel nostro paese e contribuire al suo trionfo nel mondo intero</a>

<P><A HREF="itprog-2.htm#c6">6. Programma generale del Partito per la transizione al comunismo</a>

<BR><A HREF="itprog-2.htm#c61">6.1. Necessit&agrave; storica della dittatura rivoluzionaria del proletariato</a>
<BR><A HREF="itprog-2.htm#c62">6.2. La politica economica nel periodo di transizione</a>
<BR><A HREF="itprog-2.htm#c63">6.3. Trasformazione e sviluppo integrale dell’uomo</a>

<P align="center"><img src="../dibu/sighor-4.gif" width=550 height=25></P>

<h2><A NAME="c0"></a>Introduzione</h2>

<P><EM>Senza teoria rivoluzionaria non ci pu&ograve; essere movimento rivoluzionario</EM>. Queste parole di Lenin sottolineano la necessit&agrave; del programma del Partito come strumento indispensabile, senza il quale non &egrave; possibile organizzare il proletariato n&eacute; orientarlo affinch&eacute; porti coscientemente a termine la sua rivoluzione.

<P>Il programma, per essere concreto, non deve essere solo uno strumento di coesione ideologica della parte pi&ugrave; cosciente del proletariato, ma deve anche costituire una sintesi scientifica e coerente della via da seguire per raggiungere gli obiettivi rivoluzionari in ogni determinata fase storica.

<P>La teoria del marxismo non si limita a spiegare la realt&agrave; sociale, ma &egrave; orientata a trasformarla. Da ci&ograve; deriva il ruolo attivo, e spesso decisivo, che svolge la teoria. Le condizioni storiche obiettive (economiche, sociali, politiche, ecc.) di per s&eacute; non portano al trionfo della rivoluzione. Per raggiungere la vittoria rivoluzionaria &egrave; necessaria, inoltre, l’azione delle forze rivoluzionarie, del fattore soggettivo.

<P>Tra i fattori oggettivi e soggettivi di una situazione esiste una relazione costante: quando il soggettivo coincide con il mondo oggettivo, la rivoluzione avanza; quando il soggettivo non coincide con l’oggettivo o si trova in aperta contraddizione con esso, allora la rivoluzione si arresta e persino retrocede. Questo evidenzia ancora una volta l’importanza del fattore soggettivo, soprattutto della giusta linea marxista-leninista per il trionfo della rivoluzione.

<P>Attualmente, in momenti in cui il movimento operaio e comunista attraversa una delle pi&ugrave; gravi crisi della sua storia, la necessit&agrave; del programma si rende pi&ugrave; pressante che mai. La controrivoluzione nella scomparsa Unione Sovietica e negli altri paesi ex socialisti ha posto in chiara evidenza il tradimento revisionista e il clamoroso fallimento delle sue teorie e della sua pratica. Questi due fatti indubbiamente influiranno favorevolmente nel processo di riorganizzazione del movimento comunista. Tuttavia, la reazione borghese, nella sua rinnovata campagna anticomunista, presenta la bancarotta del revisionismo, ovvero il fallimento completo della <span>sua ideologia e della sua politica per la classe operaia</span>, come la <EM>sconfitta del comunismo</EM>. Per la classe sfruttatrice si tratta, prima di tutto, di screditare il marxismo-leninismo, negando la sua validit&agrave; e la sua capacit&agrave; di trasformare; e poi di continuare a coprire l’opera dei suoi agenti, mirata a estendere la confusione e la disorganizzazione tra gli operai. Per tutto questo, la creazione dell’organizzazione e l’elaborazione del programma devono essere in questo momento le principali preoccupazioni di tutti i veri comunisti, delle operaie e degli operai con coscienza di classe.

<P>Nell’affrontare questo importante compito, dobbiamo tenere in conto che il programma non si limita a criticare le idee e il mondo caduco della borghesia, ma ha come principale obiettivo <span>servire il movimento operaio</span>, orientandolo nelle sue lotte quotidiane e, contemporaneamente, consentire al Partito di <span>andargli incontro</span>. Per questo motivo si pu&ograve; affermare che il comunismo <EM>&egrave; l’unione del socialismo con il movimento operaio</EM>; che il suo lavoro consiste nell’introdurre nel movimento spontaneo degli operai le idee comuniste, nel collegare questo movimento alla lotta politica di resistenza organizzata che dovr&agrave; condurre al socialismo; in altre parole, si tratta di <span>fondere</span> in un tutt’uno il movimento delle grandi masse operaie e popolari con l’attivit&agrave; del partito rivoluzionario.

<H2><A NAME="c1"></A>1. Le leggi e le forze motrici dello sviluppo sociale</H2>

<H3><A NAME="c11"></A>1.1 La contraddizione tra le forze produttive e i rapporti di produzione</H3>

<P>Sono i popoli, solo essi, coloro che fanno la storia. Tuttavia, cos’&egrave; che determina le loro motivazioni? Quali sono le condizioni oggettive della produzione della vita materiale che creano la base di tutta l’attivit&agrave; umana e qual &egrave; <span>la legge di sviluppo</span> di dette condizioni? A tutto ci&ograve; risponde il materialismo storico mostrandolo come un processo storico naturale, regolare, oggettivo, segnalando allo stesso tempo i <span>fattori soggettivi</span> della storia dell’uomo, la coscienza e l’esperienza delle sue lotte, l’organizzazione, la volont&agrave; e la decisione rivoluzionaria; vale a dire, tutto ci&ograve; che svolge un ruolo importante nel corso e nello sbocco degli avvenimenti nella societ&agrave;.

<P>La teoria del materialismo storico e l’economia marxista studiano la contraddizione fondamentale che si stabilisce tra<span> le forze produttive</span> (i mezzi di produzione e le persone che li utilizzano) e <span>i rapporti di produzione</span> (il modo di associarsi delle persone nella produzione, appropriazione e scambio dei prodotti). Queste modellano la <span>base economica</span> della societ&agrave;, dalla quale deriva una<span> sovrastruttura </span>politica, giuridica e ideologica caratteristica.

<P>Marx ha scoperto la contraddizione che si stabilisce, nel processo della produzione della vita materiale, tra le forze produttive e i rapporti di produzione e ha mostrato la forma in cui, giunte a un momento del loro sviluppo, le due si scontrano, facendo saltare in aria la sovrastruttura costruita su esse, cosa che generalmente si esprime nella crisi e nell’esplosione di rivoluzioni sociali. Cos&igrave; si evolvono le differenti societ&agrave; o modi di produzione che si avvicendano nel corso della storia.

<P>Applicando questa prospettiva alla societ&agrave; borghese, sono nate la teoria economica ed il socialismo scientifico di Marx ed Engels. Lo studio profondo e la critica dell’economia classica borghese hanno permesso a Marx di scoprire la legge del plusvalore, che serve da base all’esistenza del capitalismo. Marx rivela il rapporto sociale di sfruttamento che si trova nascosto nel capitale e dimostra il suo carattere transitorio.

<P>Marx ed Engels hanno unito a questa analisi le esperienze pi&ugrave; importanti della lotta del proletariato contro la borghesia, hanno depurato la concezione del comunismo dalle idee utopiche e piccolo-borghesi e hanno formulato la teoria sulla lotta di classe e la dittatura del proletariato, gettando cos&igrave; le basi scientifiche della strategia rivoluzionaria della classe operaia.

<H3><A NAME="c12"></A>1.2 Il processo di produzione capitalista</H3>

<P>La circolazione delle merci &egrave; il punto di partenza della trasformazione del denaro in capitale, il quale appare solo quando la produzione delle merci raggiunge un certo sviluppo. Il capitalista fa investimenti con l’unico obiettivo di incrementare il suo capitale iniziale. Questo incremento &egrave; definito plusvalore. Tuttavia, per ottenere il plusvalore, il capitalista deve trovare una merce la cui utilit&agrave; consista nel creare valore. Questa merce esiste: &egrave; la forza o capacit&agrave; di lavoro dell’operaio.

<P>La forza-lavoro &egrave; l’insieme delle capacit&agrave; fisiche e psichiche che un individuo mette in moto al produrre beni di consumo, prodotti di qualunque tipo. Nel capitalismo la forza-lavoro assume, per l’operaio stesso, la forma di una merce che gli appartiene e il suo lavoro, di conseguenza, assume la forma di <span>forza-lavoro salariata</span>. Il valore della forza-lavoro, come il valore di tutta la merce, &egrave; determinato dal tempo di lavoro socialmente necessario per la sua produzione. Pertanto, il valore della forza-lavoro &egrave; il valore dei mezzi vitali necessari per mantenere l’individuo lavoratore (nel suo tenore normale di vita e di lavoro) e per mantenere la sua famiglia, ovvero per garantire la riproduzione della merce forza-lavoro.

<P>Una volta che l’operaio vende per un tempo determinato la sua forza-lavoro, il capitalista &egrave; proprietario di essa e la consuma nel luogo di lavoro. Questo consumo del valore d’uso della forza-lavoro nella produzione di merci &egrave;, allo stesso tempo, un processo di creazione di valore, un processo di valorizzazione o di estrazione del plusvalore. Il capitalista, nella misura in cui prolunga la giornata di lavoro oltre il tempo di cui ha bisogno l’operaio per riprodurre nella merce finale un valore equivalente a quello che ha ricevuto, sta estorcendo all’operaio un lavoro che non paga; sta estraendo un <span>plusvalore</span>, sta sfruttando l’operaio e <span>valorizzando</span> il suo capitale. Questo &egrave; ci&ograve; che &egrave; noto come <span>processo di produzione capitalista</span>.

<P>Questo processo di sfruttamento &egrave; la base sulla quale si erige tutto l’edificio della societ&agrave; borghese e che d&agrave; origine all’inconciliabile lotta di classe tra i proletari, espropriati di tutto meno che della loro forza-lavoro e i capitalisti, proprietari dei mezzi di produzione e di vita.

<P>Nel capitalismo il proletario &egrave; giuridicamente libero, non &egrave; legato n&eacute; alla terra n&eacute; ad alcuna impresa; &egrave; libero nel senso che pu&ograve; andare a lavorare nella fabbrica di un capitalista o di un altro, ma non lo &egrave; rispetto alla classe borghese nel suo insieme. Privato di mezzi di produzione, si vede costretto a vendere la sua forza-lavoro e a subire pertanto il giogo dello sfruttamento.

<P>Con la grande industria meccanizzata come base, il capitale provoca un’accelerazione del processo di socializzazione del lavoro. Si accentua l’interdipendenza tra i distinti rami della produzione e tra i diversi mercati nazionali. Il lavoro salariato viene ad essere la base della produzione. L’esercito dei disoccupati diventa permanente e il progresso tecnico, invece di liberare l’uomo dalla parte pi&ugrave; gravosa del lavoro, si converte, sotto il capitalismo, in un mostro che aumenta lo sfruttamento e gli succhia il sangue.

<P>I rapporti capitalisti di produzione rappresentano storicamente uno stimolo per lo sviluppo economico. La ricerca del massimo profitto e la sete di guadagno spingono la borghesia ad ampliare la produzione, a perfezionare i mezzi di produzione e a migliorare la tecnologia nell’industria e nell’agricoltura. Tuttavia, questi rapporti non solo hanno dato luogo a un livello di sviluppo senza precedenti rispetto al passato, ma hanno inoltre consentito la creazione di forze produttive cos&igrave; colossali che sfuggono al controllo dei capitalisti, portando il sistema nel suo insieme sull’orlo del collasso.

<P>Per questo motivo esplodono crisi periodiche di sovrapproduzione che durano lunghi anni e che colpiscono paesi e continenti interi, provocando stragi enormi. Queste catastrofi crescono in estensione e si fanno pi&ugrave; intense nella misura in cui il sistema capitalista di produzione avanza.

<P>La causa della crisi si trova nei <span>rapporti di produzione</span>, che hanno smesso di corrispondere allo sviluppo raggiunto dalle forze produttive e si sono convertite in un freno per il suo nuovo sviluppo. Si manifesta cos&igrave; la contraddizione pi&ugrave; profonda del modo di produzione capitalista: <span>la contraddizione tra il carattere sociale della produzione e la forma privata capitalista di appropriazione</span>. Questa contraddizione provoca la crisi e la disoccupazione, origina la lotta di classe tra la borghesia e il proletariato e costituisce la base economica della rivoluzione socialista.

<H3><A NAME="c13"></A>1.3 Le classi e la lotta di classe</H3>

<P>Le classi non sono sempre esistite e non esisteranno in eterno. Nella societ&agrave; primitiva non c’erano classi. La comparsa delle classi &egrave; legata ad una determinata fase storica dello sviluppo della produzione. La divisione del lavoro all’interno della societ&agrave; primitiva fu l’origine delle classi. Questa divisione presuppone la separazione dei produttori impegnati in diversi tipi di produzione e lo scambio, tra loro, dei frutti del lavoro. Con la divisione sociale del lavoro e con lo scambio si sviluppa la propriet&agrave; privata dei mezzi di produzione che sostituisce la propriet&agrave; collettiva. Come risultato di tutto ci&ograve;, nella societ&agrave; nascono <span>le classi</span>.

<P>Le classi sono vincolate tra esse attraverso determinati rapporti economici che consentono ad alcune di appropriarsi del lavoro di altre. L’insieme di questi rapporti forma la <span>struttura di classe</span> della societ&agrave; e costituisce la base materiale, economica, della <span>lotta di classe</span>. Nessuno pu&ograve; restare al margine di una o di un’altra classe, n&eacute; pu&ograve; evitare di prendere posizione nel momento in cui comprende il mutuo rapporto che esiste tra esse. L’interesse di classe non &egrave; determinato dalla coscienza di una classe, ma dalla <span>situazione e dal ruolo che quella classe svolge nel modo di produzione</span>. Questa contraddizione tra classi &egrave; ci&ograve; che converte la loro lotta nella <span>forza motrice</span> dello sviluppo delle societ&agrave; divise in classi antagoniste.

<P>La lotta di classe fa sorgere lo Stato come strumento che le classi dominanti usano per mantenere lo sfruttamento sulle classi oppresse. Lenin ha dimostrato che <EM>lo Stato sorge nel luogo, nel momento e nella misura in cui le contraddizioni di classe non possono oggettivamente conciliarsi</EM> (1). Lo Stato diventa uno strumento di potere della classe economicamente pi&ugrave; potente, per cui questa acquisisce nuovi mezzi per sottomettere e sfruttare la classe oppressa.

<P>I rapporti tra le classi e le loro lotte non si limitano all’ambito della vita economica. La divisione in classi impregna tutta la vita della societ&agrave; classista, dal basso all’alto, e coinvolge tutto il sistema dei rapporti sociali, manifestandosi contemporaneamente nel terreno della sovrastruttura, nella politica, nell’ideologia e, in generale, in tutta la vita spirituale. Nello stesso rapporto di forza che stabiliscono i proprietari dei mezzi di produzione per sottomettere allo sfruttamento quelli che non li possiedono, si trova la chiave della struttura del potere politico. La lotta contro lo sfruttamento assume quindi un carattere fondamentalmente politico, <span>&egrave; una lotta per il potere politico</span>.

<P>Nell’epoca del capitalismo, su piano universale, tutta la societ&agrave; si va dividendo sempre pi&ugrave; in due grandi classi nemiche che si scontrano tra loro: <span>la borghesia e il proletariato</span>. Al principio, questa lotta assume la forma di lotta economica, ossia non &egrave; ancora la lotta di tutta la classe operaia contro la classe borghese, ma di una parte o di un gruppo di operai contro un solo capitalista di una fabbrica o di un’altra. Di conseguenza, questa forma di lotta non lede le basi del sistema di sfruttamento. Il suo obiettivo non &egrave; quello di eliminare lo sfruttamento, ma di attenuarlo, migliorare la situazione materiale e le condizioni di lavoro. Questa prima forma di lotta ha un ruolo importante nell’organizzazione e nell’educazione politica del proletariato ma, allo stesso tempo, evidenzia il proprio carattere limitato. Solo pi&ugrave; tardi, quando i rappresentanti di avanguardia della classe operaia prendono coscienza di questo limite e uniscono le loro forze per iniziare la lotta, non contro un padrone isolato, ma contro <span>tutta la classe</span> capitalista e contro il governo che appoggia questa classe, la lotta operaia diventa sempre pi&ugrave; risoluta e organizzata, sino ad assumere un carattere di lotta superiore, <span>la forma di lotta politica rivoluzionaria</span>.

<P>Di tutte le classi che si scontrano con la borghesia, solo il proletariato &egrave; quella veramente rivoluzionaria. Le altre <EM>vanno degenerando e spariscono con lo sviluppo della grande industria; il proletariato, invece, &egrave; il loro prodotto pi&ugrave; peculiare. Gli strati medi -il piccolo industriale, il piccolo commerciante, l’artigiano e il contadino- lottano tutti contro la borghesia per salvare dalla rovina la loro esistenza in quanto strati medi. Non sono, quindi, rivoluzionari ma conservatori</EM> (2). Il proletariato &egrave; la classe pi&ugrave; rivoluzionaria perch&eacute; &egrave; portatrice di un modo di produzione nuovo, superiore, <span>il modo di produzione comunista</span>, oltre ad essere, tra tutti i settori popolari, il pi&ugrave; cosciente ed organizzato. Il proletariato pu&ograve; emanciparsi solo abolendo la propriet&agrave; privata dei mezzi di produzione in generale, mettendo cos&igrave; fine a tutte le forme di sfruttamento dell’uomo sull’uomo. La nascita delle classi &egrave; stata il risultato dello sviluppo spontaneo della societ&agrave; ed &egrave; vincolata alla comparsa della divisione del lavoro e della propriet&agrave; privata; al contrario, la soppressione delle classi pu&ograve; solo essere il risultato della lotta cosciente del proletariato, che conduce all’instaurazione del suo dominio politico e al socialismo, tappa di transizione necessaria nel cammino verso la scomparsa di tutte le differenze di classe.

<H3><A NAME="c14"></A>1.4 L’imperialismo, ultima tappa dello sviluppo del capitalismo</H3>

 <P>Al pri