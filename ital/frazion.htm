<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Partito Comunista di Spagna (ricostituito)</title>
<link rel="stylesheet" href="../stilo-1.css" type="text/css">
</head><body>

<H1>Contro l'opportunismo e il frazionismo</H1>

<H4>M.P.M. (Arenas), Settembre 2000</H4>

<BLOCKQUOTE>Gli opportunisti 
<BR>devono essere smascherati,
<BR>espulsi dal partito e 
<BR>denunciati in quanto nemici di classe</BLOCKQUOTE>

<P>&Egrave; necessario fare un chiaro distinguo tra le contraddizioni che inevitabilmente avvengono all'interno del Partito e quelle, <span>antagoniste</span>, che dobbiamo affrontare apertamente contro il nemico di classe, come nel caso della lotta contro il revisionismo e l'opportunismo. I revisionisti e gli opportunisti di diversa specie sono estranei al Partito, sono <span>agenti</span> della borghesia infiltrati nella nostra classe e bisogna trattarli come tali. Per questo motivo non &egrave; opportuno avere con loro alcun tipo di rapporto, di <EM>unit&agrave;</EM> o conciliazione, nessun <EM>dibattito</EM>. La rottura con il revisionismo e l'opportunismo deve essere chiara e netta, senza concessioni, in modo che non possano usare l'alibi del marxismo o del comunismo per continuare il loro lavoro sporco tra noi. A maggior ragione dobbiamo mantenere lontani tali elementi, senza permettere loro di nascondersi all'ombra del Partito. Ma non possiamo accontentarci di questo. Dobbiamo, inoltre, <span>isolarli</span> completamente, rendere vani i loro attacchi, smascherarli in quanto agenti della borghesia e denunciarli in quanto tali. Di fronte a questo problema cos&igrave; importante cui ci mette di fronte la lotta di classe non c'&egrave; spazio per i vacillamenti o per posizioni tiepide. Bisogna agire con la massima fermezza.

<P ALIGN="center"><FONT COLOR="Red" SIZE=+2><B>I</B></font>

<P>La lotta contro gli agenti della borghesia infiltrati nelle nostre file non &egrave; qualcosa di nuovo o che abbiamo scoperto da poco. Questa lotta, in effetti, si &egrave; sempre manifestata all'interno del Partito, giungendo a volte all'antagonismo aperto. Nel futuro accadr&agrave; la stessa cosa; non dobbiamo, quindi, rilassarci n&eacute; abbassare la guardia. Questo &egrave; un riflesso della lotta di classe che &egrave; presente nella societ&agrave; e, fintanto esistano le classi e le loro lotte, questa continuer&agrave; manifestandosi inevitabilmente all'interno del Partito Comunista.

<P>Il proletariato non &egrave; una classe chiusa. Come ha detto Lenin, in esso affluiscono continuamente elementi di origine piccolo borghese e intellettuali, pi&ugrave; o meno proletarizzati dallo sviluppo del capitalismo. Esiste pure la <EM>aristocrazia operaia</EM>, formata da una ristretta fascia di operai, nutriti dall'imperialismo, i quali formano oggi il principale <span>appoggio sociale</span> della borghesia.

<P>Tutti questi settori fanno pressione ed influiscono sulla classe operaia e, come giustamente afferma Stalin, <EM>penetrano, in un modo o nell'altro, nel Partito, introducendovi lo spirito di vacillazione e opportunismo, lo spirito di smobilitazione e di incertezza. Sono soprattutto essi coloro che costituiscono la fonte del frazionalismo e della disgregazione, la fonte della disorganizzazione e del lavoro di distruzione del Partito dall'interno. Fare guerra all'imperialismo avendo nella retroguardia tali &lsquo;alleati&rsquo;, &egrave; mettersi nella situazione di chi si trova tra due fuochi, presa di mira di fronte e dalla retroguardia. Per questo la condizione previa per lottare vittoriosamente contro l'imperialismo, consiste nella lotta implacabile contro questi elementi e nella loro espulsione dal Partito</EM> (1).

<P>Questo non significa che tutte le contraddizioni che sorgono nel Partito debbano essere trattate (risolte) nello stesso modo; non vuol dire che dobbiamo <EM>trincerarci</EM> ogni volta che appaiano differenze politiche ed ideologiche o siano fatte critiche al modo di agire della Direzione del Partito. Al contrario, come abbiamo avuto modo di spiegare in altre occasioni, queste contraddizioni che sorgono nel Partito sono inevitabili e necessarie e, di fatto, aiutano a correggere gli errori, contribuiscono a chiarire le idee e ci rafforzano, perch&eacute; vanno risolte con metodi democratici, con la critica e l'autocritica. Tuttavia, come dimostra l'esperienza, questo da solo non &egrave; sufficiente; inoltre, per rafforzare e mantenere unito il Partito sulla base dei principi rivoluzionari marxisti-leninisti e una linea giusta, &egrave; inoltre necessario <span>depurarlo</span> ogni tanto dalle <EM>scorie</EM> che provoca il logoramento derivato dalla lotta e da tutti gli elementi opportunisti, estranei alla classe operaia. Con questi ultimi, in particolare, &egrave; inutile applicare metodi democratici (la persuasione, la critica e l'autocritica) perch&eacute; essi non si attengono mai a tali metodi nella lotta subdola che conducono contro il Partito; &egrave; inoltre impensabile che si possa </EM>convincerli</EM>, giacch&eacute;, in quanto agenti della borghesia infiltrati tra noi, attuano secondo la loro concezione borghese, ricorrendo alle menzogne e ai trucchi che sono logica conseguenza di questo modo di pensare.

<P>Questo &egrave; messo in rilievo con particolare chiarezza in tutto ci&ograve; che &egrave; in relazione con l'organizzazione e il suo rafforzamento. All'opportunista, come ha fatto notare Lenin <EM>l'organizzazione del partito sembra una &lsquo;fabbrica&rsquo; mostruosa. La sottomissione della parte al tutto e della minoranza alla maggioranza appare come un &lsquo;asservimento&rsquo;...; la divisione del lavoro sotto la direzione di un organismo centrale provocano in lui tragicomici lamenti contro la trasformazione degli uomini in &lsquo;rotelle e viti&rsquo; </EM>[...]<EM>; la menzione dello statuto del Partito suscita in lui una smorfia di disprezzo e la sdegnosa osservazioneâ€¦ che si potrebbe benissimo fare a meno di uno statuto</EM>.

<P>[...] <EM>Sei un burocrate perch&eacute; sei stato eletto dal Congresso senza il mio assenso e contro la mia opinione! Sei un formalista, perch&eacute; ti appoggi agli accordi formali del Congresso e non sulla mia approvazione! Agisci in modo brutalmente meccanico perch&eacute; ti sottoponi alla maggioranza &lsquo;meccanica&rsquo; del Congresso del Partito e non presti attenzione al mio desiderio di essere cooptato! Sei un autocrate, perch&eacute; non vuoi mettere il potere nelle mani del vecchio circolo dei bravi compagni</EM> (2).

<P>Non crediamo sia necessario insistere sul fatto che la linea politica del Partito, cos&igrave; come la sua Direzione, siano immutabili o inamovibili dato che, come noto, le condizioni della lotta di classe cambiano con molta frequenza e questo costringe a modificare la tattica, alcuni aspetti della politica del Partito, ecc. Bisogna inoltre tenere in conto che noi, a differenza di ci&ograve; che accade ai fascisti e agli intellettuali borghesi, non siamo vaccinati contro il rischio di commettere errori e a volte ci sbagliamo. Ci&ograve; ci costringe a rettificare, senza per questo doverci strappare le vesti. Per questo ci siamo dati (abbiamo) delle norme e dei metodi di lavoro e attuazione rigorosi, basati sul principio del centralismo democratico. Ci&ograve; significa che, una volta esaurita la discussione e adottati determinati criteri, questi devono essere rispettati, <span>trasferiti in pratica</span>, da <span>tutti</span> i membri Del Partito. Ci&ograve; che nel Partito non &egrave; ammesso &egrave; il <EM>liberalismo</EM> e la formazione di vari centri o frazioni, con proposte o <EM>piattaforme</EM> diverse, perch&eacute; questo ci impedirebbe di agire uniti contro l'imperialismo e provocherebbe tra le nostre fila confusione e dubbi piccolo borghesi, cosa che, indubbiamente, condurre ad un indebolimento del Partito che sarebbe annichilato in quanto avanguardia disciplinata della classe operaia.

<P><EM>Nell'attuale epoca di cruenta guerra civile </EM>-dice Lenin-<EM> il Partito Comunista riuscir&agrave; a fare il proprio dover solo se sar&agrave; organizzato nel modo pi&ugrave; centralizzato, se al suo interno regna una disciplina ferrea, simile alla disciplina militare e se il suo organismo centrale &egrave; un organismo che gode di un enorme prestigio e autorit&agrave;, &egrave; investito di ampi poteri e gode della fiducia generale dei militanti del Partito</EM> (3).

<P>Questo &egrave; uno dei motivi per cui la reazione, e insieme con essa gli opportunisti di ogni tipo, concentrano sempre i loro attacchi contro la disciplina ferrea, cosciente, del partito proletario e, in particolare contro la sua direzione, cercando di minare la loro autorit&agrave; e la fiducia che in essa ripone la base del partito. Naturalmente, cos&igrave; come afferma dal canto suo Stalin <EM>i partiti della II Internazionale che combattono la dittatura del proletariato e non vogliono condurre il proletariato alla conquista del pot