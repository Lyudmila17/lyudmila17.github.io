<html><head>
<meta http-equiv="content-type" content="text/html; charset=UTF-8">
<meta name="DC.Language" content="it">
<title>Gruppi di Resistenza Antifascista Primo di Ottobre</title>
<link rel="stylesheet" href="../stilo-2.css" type="text/css">
<style type:"text/css"><!--body {background:black}--></style>
</head><body>

<H1>INTERVISTA A MILITANTI DEI GRAPO</H1>


<P style="color:maroon"><img src="../dibu/grupos-10.gif" width=340 height=128 hspace="15" align="right">

Giornalista: Mentre il Ministero degli Interni gi&agrave; da molti anni continua a sostenere la disarticolazione dei GRAPO, questi facevano passare un brutto quarto d'ora a tutta la classe politica spagnola con una serie di azioni violente nella capitale spagnola, a Barcellona e nelle Asturie. Come siamo riusciti ad arrivare a loro per intervistarli? Questo, evidentemente, &egrave; qualcosa che non possiamo rivelare, ma tutti possono certamente capire che non &egrave; stato un compito facile. Per&ograve; eccoli qui davanti a me, sono tre militanti di questa organizzazione disposti a rispondere a tutta una serie di domande che noi porremo loro; e poich&eacute; all'inizio l'incontro sembra un tantino formale, credo che la prima cosa da fare siano le presentazioni. Bene, cominciamo. A quale gruppo appartenete?

<P>Guerrigliero: Siamo guerriglieri dei Gruppi di Resistenza Antifascista Primo Ottobre, dei GRAPO.

<P style="color:maroon">Ci potete dire qual &egrave; la ragione della vostra esistenza?

<P>Guerrigliero: Perch&eacute; esistiamo? Le cose sono molto semplici: l'esistenza della nostra organizzazione &egrave; dovuta alle condizioni di sfruttamento e oppressione che soffrono le classi popolari nel nostro paese. I GRAPO e altre organizzazioni armate non sarebbero sorti se in Spagna non esistesse l'oppressione, se le forze repressive non agissero come stanno facendo, se la polizia smettesse di torturare ed assassinare chi si oppone al sistema.

<P style="color:maroon">Di voi, in tutti questi anni, si sono dette molte cose: dal fatto che non avete un'ideologia precisa, fino a definirvi un gruppo progressista; avete l'opportunit&agrave; di spiegare chi siete. Qual &egrave; la vostra ideologia, quali sono i vostri obiettivi e a cosa mirate?

<P>Guerrigliera: Bene, non si pu&ograve; parlare di ideologia propriamente detta. Noi non siamo un partito politico e, pertanto, non abbiamo una ideologia definita; nei GRAPO possono entrare tutte quelle persone che sono disposte a scontrarsi direttamente, cio&egrave; con le armi, con lo Stato fascista. Senti, con questo non voglio affatto dire che non abbiamo delle idee o che non perseguiamo alcuni precisi obiettivi politici. Noi ci definiamo antifascisti e antimperialisti e lottiamo per il ristabilimento della Repubblica Popolare e per farla finita una volta per sempre con lo sfruttamento del nostro popolo.

<P style="color:maroon">Bene, e quando siete nati?

<P>Guerrigliera: Le nostre prime azioni le abbiamo fatte nell'estate del 1975. In quel periodo, come tutti ricorderanno, il regime di Franco scaten&ograve; una sanguinosa repressione che sarebbe culminata con le famose fucilazioni del 27 settembre di quell'anno. Allora, Enrique Cerd&aacute;n, Abelardo Collazo, Hierro Chom&oacute;n e altri rivoluzionari, decisero che era necessario dare una risposta a quei crimini e organizzare la resistenza armata. Il nome della nostra organizzazione fu preso proprio da quel giorno, il Primo Ottobre, nel quale furono vendicati gli assassinii del 27 settembre.

<P style="color:maroon">Sono passati ormai 15 anni da quel lontano 1975, sono accadute molte cose, si dice che ci sono stati molti cambiamenti nel paese; voi avrete avuto un'evoluzione, vi sarete sviluppati... attualmente, qual &egrave; la situazione dei GRAPO?

<P>Guerrigliero: A questa domanda, in concreto, non possiamo dare una risposta diretta o molto precisa. La nostra organizzazione conta su una lunga esperienza di lotta armata; anche in questo momento... poich&eacute; stiamo accumulando forze per dare battaglia al regime su tutti i terreni, ma principalmente su quello militare. Forse per&ograve; quello che lei vuole sapere &egrave; quanti siamo, il nostro potenziale di fuoco... a questo proposito, possiamo solo dire che contiamo su forze e mezzi sufficienti per poter portare a termine i compiti che ci siamo proposti.

<P style="color:maroon">Cosa accadrebbe se qualcuno dei prigionieri che continuano lo sciopero della fame morisse? Farete rappresaglie?

<P>Guerrigliera: Questo &egrave; chiaro. Se il Governo di Felipe Gonz&aacute;lez pensa di portare avanti la politica di isolamento e di tortura dei prigionieri, se pensa di poter trasformare le carceri in luoghi di sterminio, la nostra organizzazione attaccher&agrave; non solo le istituzioni dello Stato, come abbiamo fatto finora, ma anche i grandi centri economici, di comunicazione, ecc. Questo noi lo abbiamo gi&agrave; preannunciato nel nostro ultimo comunicato, e che nessuno da quelle parti si illuda che non abbiamo le forze sufficienti per dare una risposta; la nostra capacit&agrave; di combattimento l'abbiamo gi&agrave; dimostrata nell'offensiva dello scorso mese di settembre (1).

<P>Guerrigliero: Se qualche compagno in sciopero sar&agrave; lasciato morire, se avverr&agrave; un altro assassinio per l'intransigenza di questo Governo, che sia ben chiaro a tutti che non esiteremo a colpire, molto concretamente, dove potremo fare pi&ugrave; danno. Questo devono averlo ben chiaro.

<P style="color:maroon">Non ci potreste dire in concreto quale tipo di rappresaglie saranno adottate?

<P>Guerrigliero: Beh, chiamale come vuoi.

<P>Guerrigliera: Per noi non si tratta di adottare delle rappresaglie, ma di fare giustizia. Come lei capir&agrave;, la scelta degli obiettivi e l'intensit&agrave; o la durata della nostra offensiva sono questioni interne nostre, fanno parte dei progetti interni della nostra organizzazione, e queste sono cose che non riveliamo alla gente prima del tempo.


<P style="color:maroon">Per&ograve;, da quello che state dicendo, &egrave; chiaro che porterete avanti la lotta armata.

<P>Guerrigliero: Su questo non ci sono dubbi.

<P>Guerrigliera: Noi non abbiamo scelto la lotta armata per un capriccio, cos&igrave;, perch&eacute; ci piace sparare. Generalmente, quando i mass-media parlano della vio